# Tabulka
## Rozbor uměleckého díla
### 1.Část
#### Zasazení výňatku do kontextu díla
- = sdělit, z jaké části knihy úryvek pochází
- využít termíny odpovídající dané literární formě (kapitola X sloka X jednání)
- např. úvod/střed/závěr románu; první jednání; třetí zpěv
#### Téma a motiv
- téma = námět; ústřední myšlenka díla
  - je v podstatě neomezené (všechny jevy z přírody, společnosti, dojmů,...)
  - např. ruský venkov, válka, láska, mezilidské vztahy
- motiv = nejdrobnější téma (souhrn motivů tvoří téma)
  - vychází z daného úryvku, je také neomezený, avšak konkrétnější než téma
  - utváří téma
  - např. růže, zbraň, oblaka, nenávist
#### Časoprostor
- čas = doba, do níž je zasazen úryvek, ale i celá kniha
  - určit část dne, roční období, historickou epochu
  - např. večer, jaro, 1. pol. 19. stol. – romantismus
- prostor = prostředí, ve kterém se odehrává úryvek, ale i celá kniha
  - určit místo, obec, stát
  - např. venkov, Ratibořice, Rakousko-Uhersko
#### Kompoziční výstavba
- = způsob řazení a spojení témat v knize
- rozhodneme, který ze způsobů autor knihy využil, a svoje tvrzní zdůvodníme:
  - chronologický postup – děj plyne za sebou, jednotlivé události příběhu jsou uváděny od nejstarších po nejmladší (např. Petr a Lucie)
  - retrospektivní postup – příběh je uváděn v obráceném pořadí, případně jsou do chronologického vyprávění vsunuty retrospektivní pasáže (např. Babička – babiččino vzpomínání na manžela)
  - rámcové uspořádání – mezi úvod a závěr knihy je vložen ucelený příběh (např. Dekameron – útěk vypravěčů před morem)
  - paralelní uspořádání – uvádění více časových rovin současně (např. Hra o trůny)
- = části, ze kterých se skládá úryvek
- uvést, z jakých částí se úryvek skládá (díly – kapitoly – odstavce; zpěvy – básně – sloky – verše; jednání – výstupy – repliky)
#### Literární druh a žánr
- rozhodneme, o jaký druh a žánr se jedná, a své tvrzení zdůvodníme
- literární druhy:
  - lyrika – dílo, které nemá děj; popisuje dojmy, pocity, nálady autora
  - epika – dílo, které má děj; popisuje skutečnost
  - drama – dílo, které má děj; předvádí skutečnost a je určeno pro divadlo
- literární žánr:
  - určuje se v rámci literárního druhu
  - lyrické – óda, elegie, epigram,...
  - lyricko-epické – balada, romance, poéma,...
  - epické – román, povídka, novela, bajka, pohádka, báje, pověst,...
  - dramatické – komedie, tragédie, činohra
### 2.Část
#### Vypravěč/lyrický subjekt
- v próze hovoříme o vypravěči, v poezii o lyrickém subjektu
- vypravěč = mluvčí, který předkládá příběh čtenářovi
- podle gramatické osoby se rozlišuje:
  - er-forma – vypravěč hovoří ve 3. osobě jednotného i množného čísla, obvykle v minulém čase
  - ich-forma – vypravěč je jedna z postav (obvykle hlavní), hovoří v 1. osobě jednotného čísla, obvykle v minulém čase
- podle vyprávěcí roviny se rozlišuje:
  - vševědoucí vypravěč – vystupuje v er-formě, rozebírá a sleduje jednání všech postav,
stojí „nad“ příběhem (např. V. Dyk - Krysař)
  - personální vypravěč – vystupuje v ich-formě, vypravěčem je jedna z postav příběhu (např. V. Nabokov – Lolita)
  - neosobní vypravěč – vystupuje v er-formě, zaznamenává chování postav, ale „nevidí“ do jejich nitra (např. V. Páral – Soukromá vichřice)
- lyrický subjekt = mluvčí básnického díla
#### Postavy
- jmenujte osoby, které vystupují v úryvku, ale i v celé knize, a charakterizujte je
- dělení:
  - hlavní/vedlejší/epizodická/fiktivní (v ději nevystupuje přímo, např. Godot)
  - kladná/neutrální/záporná
#### Vyprávěcí způsoby
- přímá řeč – vyjadřuje promluvu postavy, je oddělena uvozovkami (např. Pavel sáhl po její ruce a řekl: „Pojď, tady nemůžeme zůstat.“)
- polopřímá řeč – vyjadřuje vnitřní monolog nebo dialog propojený s pásmem vypravěče, vyjadřuje citové stavy postav, neodděluje se uvozovkami (např. Pavel sáhl po její ruce, ne, tady nemohou zůstat.)
- nevlastní přímá řeč – vnitřní monolog postavy, neodděluje se uvozovkami (např. Pavel sáhl po její ruce, pojď, tady nemůžeme zůstat.)
- nepřímá řeč – reprodukce řeči postavy vypravěčem, neodděluje se uvozovkami (např. Pavel sáhl po její ruce a řekl, že tady nemohou zůstat.)
#### Typy promluv
- pásmo vypravěče – promluva, kterou pronáší vypravěč ich-formou nebo er-formou
- monolog
  - promluva jedné postavy, která není součástí dialogu
  - souvislá a nepřerušovaná promluva jedné z postav
- dialog – promluva dvou a více postav; rozhovor
#### Veršovaná výstavba
- týká se pouze poezie
- určit, kolik slok a veršů obsahuje úryvek
- určit druh rýmu

- --volný rým--: nemá pravidelné schéma

- --střídavý rým--: a, b, a, b

```
Poledne v tom okamžení,    A
táta přijde z roboty:      B
a mně hasne u vaření       A
pro tebe, ty zlobo, ty!    B
```

- --sdružený rým--: a, a, b, b

```
Sedí babka při ohnisku,     A
měří vodu z misky v misku,  A
dvanáct misek v jedné řadě. B
Pán u baby na poradě.       B
```

- --obkročný rým--: a, b, b, a

```    
Šuhaj z Hané práce hledí a dbá,    A
aniž v díle prahne po děvuše,      B
ví, že žena raz za práh přikluše,  B
tři dny a tři noci bude svatba.    A
```

- --přerývaný rým--: a, b, c, b / a, b, c, a

```
Hoj, ty štědrý večere,  A
ty tajemný svátku!      B
Cože komu dobrého       C
neseš na památku        B
```

- --postupný rým--: a, b, c, d; a, b, c, d

```
V pokladu zapředeném          A
v svit tmy, plující splavem,  B
vše sněží a vše splývá.       C
Proč na vás zapomenem         A
sny naše v jitru plavém       B
již do oken se dívá.          C
```

### 3.Část
#### Tropy a figury
- nalézt, pojmenovat a citovat
- tropy:
  - metafora – nepřímé pojmenování na základě vnější podobnosti (hlad - nejlepší kuchař)
  - metonymie – nepřímé pojmenování na základě vnitřní souvislosti (půjčil si Kunderu)
  - personifikace – zosobnění (stromy šeptaly)
  - přirovnání – porovnání dvou jevů se společným rysem (chová se jako vůl)
  - epiteton – básnický přívlastek (nejčokoládovější čokoláda, krutopřísný vtip)
  - hyperbola – nadsázka (sto let v šachtě žil)
  - eufemismus – zjemnění nepříjemné skutečnosti (usnout navěky = zemřít)
  - dysfemismus – zhrubění skutečnosti (pazoura = ruka)
  - oxymóron – nelogické spojení slov (mrtvé milenky cit)
  - synekdocha – záměna části za celek (přišel o střechu nad hlavou)
  - ironie – řečené je myšleno obráceně (Tobě to ale sluší!)
- figury:
  - určují se pouze v poezii
  - opakování téhož slova krátce za sebou = epizeuxis
  - opakování slov na začátku veršů = anafora
  - opakování slov na konci veršů = epifora
  - opakování slova na konci jednoho a na začátku druhého verše = epanastrofa

##### Tabulka některých tropů

| Trop              | Popis                                                                         |
| ----------------- | ----------------------------------------------------------------------------- |
| --Metafora--      | přenesení významu pomocí vnější podobnosti nebo společné vlastnosti           |
| --Personifikace-- | přiřazování neživým věcem, lidské vlastnosti a schopnosti                     |
| --Přirovnání--    | vlastnost se vyjadřuje zmíněním něčeho, co má také tuto vlastnost             |
| --Epiteton--      | netypický umělecký přívlastek, který zdůrazňuje vlastnost/emoci/autorův názor |
| --Synestezie--    | míchání několika lidských smyslů dohromady                                    |
| --Oxymorón--      | nelogické spojení dvou protikladných slov                                     |
| --Alegorie--      | text nebo dílo, které je jedna velká metafora                                 |
| --Metonymie--     | přenesení významu pomocí vnitřní souvislosti nebo vztahu                      |
| --Hyperbola--     | záměrné přehánění pro zfůraznění                                              |
| --Synekdoka--     | celek označujeme jako část, nebo naopak                                       |
| --Symbol--        | obecně známý znak, který asociuje např. nějakou vlastnost nebo situaci        |
| --Ironie--        | vyslovení opaku toho, co je opravdu míněno, většinou s humorným záměrem       |
| --Sarkasmus--     | posměšný, kousavý až útočný komentář                                          |

##### Tabulka některých figur

| Figura              | Popis                                                              |
| ------------------- | ------------------------------------------------------------------ |
| --Anafora--         | opakování slov na začátku veršů nebo vět                           |
| --Epifora--         | opakování slov na konci veršů nebo vět                             |
| --Epanastrofa--     | opakování slov na konci jednoho verše a na začátku dalšího verše   |
| --Epizeuxis--       | opakování slov v jednom verši                                      |
| --Aliterace--       | opakování hlásky nebo skupin hlásek na začátku slov ve verši       |
| --Refrén--          | opakování delšího textu nebo verše, většinou v intervalech         |
| --Asyndeton--       | hromadění slov, bez použití spojek                                 |
| --Polysyndeton--    | nadměrné používání spojek                                          |
| --Inverze--         | přehození slovosledu, kvůli dramatickému efektu nebo kvůli rýmu    |
| --Řečnická otázka-- | otázka na kterou nečekáme odpověď                                  |
| --Elipsa--          | vypouštění části věty tak, že si vynechaná slova dokážeme domyslet |
| --Aposiopeze--      | nedokončená nebo přerušená výpověď, často značená třemi tečkami    |
| --Apostrofa--       | oslovení neživé věci nebo nepřítomné osoby                         |

#### Jazykové a umělecké prostředky
- týká se pouze prózy a dramatu
- jednotlivá slova vyhledat, pojmenovat a citovat
- rozlišit:
  - slova spisovná – neutrální (pes)
    - hovorová (spacák)
    - knižní (oř)
    - básnická = poetismy (luna)
    - archaismy – slova zastaralá (hvozd)
    - historismy – slova označující zaniklé skutečnosti (palcát)
    - neologismy – slova nově utvořená (Smuténka)
    - přechodníky – archaické tvary sloves (vstávajíc)
    - citoslovce (kšá, hú, hrrr)
    - termíny – odborné názvy (pálená cihla)
  - slova nespisovná – obecná čeština (von, pěknej) 
  - citově zabarvená slova (zlatíčko, kretén)
    - nářeční – slova vázaná na území (šufánek)
    - slang – mluva zájmové skupiny (perón, tělák)
    - argot – mluva spodiny společnosti (háčko = heroin)
    - vulgarismy – sprostá slova
- + zdůvodnit, proč je autor využil (např. navození atmosféry historické epochy, napodobení mluvy mládeže, navození básnické atmosféry, realistické zachycení mluvy na vsi,…)
##### Tabulka některých jazykových a uměleckých prostředků

| Jazykový / umělecký prostředek | Popis                                                         |
| ------------------------------ | ------------------------------------------------------------- |
| --Eufemismus--                 | mírnější výrazy pro negativní věci                            |
| --Dyfemismus--                 | hrubší výrazy                                                 |
| --Eufonie--                    | příjemně znějící uspořádání hlásek                            |
| --Kakofonie--                  | nepříjemně znějící nebo špatně vyslovitelné uspořádání hlásek |
| --Onomatopoie--                | použití slov, která napodobují nebo připomínají zvuky         |
| --Gradace--                    | stupňovaní napětí a dramatičnosti děje                        |


### Literárněhistorický kontext
#### Kontext autorovy tvorby
- zjistěte, v jaké části autorovy tvorby dílo vzniklo (např. prvotina, vrcholné dílo, dílo ze závěrečného období autorova života, dílo vydané po autorově smrti)
#### Literární/obecně kulturní kontext
- zařadit autora do století, půlstoletí, uměleckého slohu, literárního proudu (např. 1. pol. 19. stol. = romantismus; období mezi dvěma světovými válkami – 1. pol. 20. stol. – demokratický proud)
- říct základní rysy a další zástupce daného směru

## Rozbor neuměleckého díla
### 1.Část
#### Souvislost mezi výňatky
- nalézt a vyjádřit společné téma uměleckého a neuměleckého textu, své tvrzení zdůvodnit
#### Hlavní myšlenka textu 
- říct vlastními slovy, o čem pojednává text; postihnout ústřední téma
#### Podstatné a nepodstatné informace
- najít v textu pasáže, které nesou základní informace
- najít v textu pasáže/slova, která by bylo možné vypustit
- např. slova uvedená v závorkách, menším písmem, vysvětlivky, nadbytečná synonyma
#### Různé možné způsoby čtení a interpretace textu
- zodpovědět otázku, zda je text jednoznačný, nebo připouští více výkladů
#### Domněnky a fakta
- zodpovědět otázku, zda text obsahuje pouze ověřené informace, nebo i neověřená tvrzení
#### Komunikační situace
- zodpovědět otázku, za jakým účelem text vznikl a komu je určen (např. inzerát – účelem je prodat danou věc, adresátem je někdo, kdo tuto věc shání)
- své tvrzení podložit zdůvodněním, co mě k němu vede
### 2.Část
#### Funkční styl
- zařadit text k jednomu z funkčních stylů, případně zdůvodnit, proč je možné text řadit k více funkčním stylům
  - --prostě sdělovací-- – vzkaz, SMS, komentář nebo status na FB, telefonát, …
    - slouží k jednoduchému, prostému sdělení, má volnější stavbu, obsahuje hovorové a nespisovné výrazy
  - --administrativní-- – životopis, úřední dopisy, formuláře, …
    - slouží k výměně informací mezi osobou a institucí
  - --publicistický-- – článek, reportáž, interview, sloupek, úvodník, …
    - slouží k informování o aktuálním domácím a světovém dění, k zábavě
  - --odborný-- – referát, encyklopedické heslo, text z učebnice, přednáška, …
    - slouží k předávání odborných a vědeckých informací
  - --umělecký-- – román, povídka, bajka, báseň
    - má estetický účinek, slouží k zábavě
    - u maturity se vyskytovat nebude, rozebírá se neumělecký text!
#### Slohový postup
- identifikovat, které slohové postupy se v textu vyskytují
- málokterý text obsahuje jediný slohový postup, obvykle se mísí dva až tři
- citovat, která pasáž náleží k jakému slohovému postupu
  - --informační-- – udává informace v nepromyšleném sledu, je nejjednodušší
  - --vyprávěcí-- – uvádí příběh v časovém sledu, má promyšlenou stavbu
  - --výkladový-- – uvádí vztahy mezi jevy a vysvětluje je
  - --popisný-- – uvádí vnější vzhled popisované osoby, věci, prostředí
  - --charakterizační-- – uvádí povahové vlastnosti osoby, skupiny osob nebo zvířete
  - --úvahový-- – uvádí myšlenkové pochody pisatele, obsahuje jeho názory a argumenty
#### Slohový útvar
#### Kompoziční výstavba výňatku
- rozlišit a pojmenovat jednotlivé části textu (možno je i prstem ukázat)
- např. počet odstavců, přítomnost nadpisu, titulku, mezititulku, přímé řeči, odrážek, vysvětlivek,…
#### Jazykové prostředky a jejich funkce ve výňatku
- viz jazykové prostředky u charakteristiky uměleckého textu

#### Tabulka pro jednotlivé funkční styly

| --Funkční styl--     | --Charakteristické rysy a jazykové prostředky--                                                                                                                                                                              | --Slohové postupy--                     | --Slohové útvary--                                                                  |
| -------------------- | ---------------------------------------------------------------------------------------------------------------------------------------------------------------------------------------------------------------------------- | --------------------------------------- | ----------------------------------------------------------------------------------- |
| --Prostě sdělovací-- | hovorová čeština, uvolněná větná stavba, běžná komunikace mezi lidmi, hodnotící výrazy, spontánnost, parazitní výrazy, odchylky od normy (spisovnost, pravopis)                                                              | informační                              | zpráva, oznámení, dopis, SMS nebo chat, běžný hovor                                 |
| --Odborný--          | odborné názvy, cizí slova, neutrální výrazy, věcná správnost, objektivnost, přesnost, přehlednost, jednoznačnost, fakta, citace, typické předložky (`v důsledku ...`,`za účelem, ...`), slovesná sousloví (`podat oznámení`) | popisný, výkladový                      | popis, výklad, referát, esej, recenze, kritika, přednáška                           |
| --Umělecký--         | široká a pestrá slovní zásoba, knižní výrazy, básnické prostředky                                                                                                                                                            | vyprávěcí, popisný, úvahový             | anekdota, pohádka, povídka, novela, román, báseň, poezie                            |
| --Publicistický--    | fráze, ustálená spojení, expresivní a emociální výrazy, srozumitelnost, aktuálnost, poutavost, zajímavost                                                                                                                    | informační, úvahový, popisný, výkladový | zpravodajství, inzerát, reklama, recenze, kritika, reportáž, komentář, fejeton      |
| --Administrativní--  | jednoznačné pojmy a výrazy, formuláře, zkratky, neutrální výrazy, ustálená forma, spisovný jazyk                                                                                                                             | informační                              | úřední oznámení nebo dopis, životopis, motivační dopis, formulář, dotazník, inzerát |

# Teorie
## Styly
### Renezance

*14-15 století.* Zrodila se v Itálii, ve Florencii. Společně se vyvíjel i myšlenkový směr humanismus. Humanismus = zdůrazňuje lidskou osobnost, svobodný rozvoj osobnosti. Člověk věří ve vlastní schopnosti a rozum. Hodně nauková literatura: cestopisy, lékařské knihy. Hojné využití alegorie (jinotaj)= konkrétní obraz slouží k vyjádření abstraktního pojmu (síla = lev).

* William Shakespeare, Dante Alighieri, Giovanni Boccaccio, Francois Vilon, Miguel De Cervantes Y Saavedra, Lope De Vega, Leonardo Da Vinci, Michelangeo…

### Baroko

*16-17 století.* Vznikl ve Španělsku a Itálii. Projevuje se: návrat k náboženství, ztráta víry v sebe. Staví na kontrastu, fantazie vítězí nad rozumem, pocit marnosti, vnitřní napětí a snaha ohromit. České Baroko bylo ovlivněno třicetiletou válkou. Barokní literaturu dělíme na domácí (oficiální) a emigrantkou (protestantskou).

* Jan Ámos Komenský, Hans Grimmelshausen, John Milton, Bedřich Bridel, Adam Michna z Otratovic

### Rokoko

*18 století.* navazuje na baroko. Velmi zdobné.

### Klasicismus

*17 století.* Vznikl ve Francii. Odklon od víry. Oporou je rozumová báseň (cit je podřízen rozumu). Vzorem je antické umění. Krása je hledána v přírodě a pravdě. Tvorba má jednotná pravidla a řád. Literatura má žánr nízký (komedie, frašky) a vysoký (tragédie, eposy).

* Pierre Corneille, Jean De La Fontaine, Moliere

### Osvícenství

*18 století.* Vzniklo v Anglii a Francii. Zdůrazňuje rozumový přístup, osvobození od náboženství a pověr. Má 2 směry – Deismus a Atheismus. Deismus = bůh existuje, ale do dění na zemi nezasahuje. Atheismus = bůh neexistuje. Prosazuje se svoboda myšlení, vzdělání a rovnost. Prosazuje se také racionalismus = myšlenkový směr, považující rozum za jediný nebo rozhodující zdroj počínání.

* Voltaire, Denis Diderot, Daniel Defoe, Jonathan Swift…

### Preromantismus

*18 století.* Tvrdí, že svět nelze poznat pouze rozumem, ale že je nutný i cit a síla přírody. Vychází z antického Řecka a lidové kultury. Typickými znaky jsou vznešenost, starobylost, původnost, smysl pro velikost a příroda. Významné hnutí: Sturm und Drang (bouře a vzdor) = odmítá předsudky a před racionalizmem upřednostňuje cit.

* Johan Wolfgang Goethe, Fridrich Schiller

### Národní obrození

*18-19 století.* Pouze v Čechách. Není umělecký směr, ale hodně ovlivňoval českou literaturu. Nositelem jazyka byl venkovský vliv. Mělo demokratický charakter. Mělo 3 fáze. 1. Fáze byla obranná: snaha o ochranu jazyka.

* Josef Dobrovský, Josef Jungman, František Palacký, František Vladislav Čelakovský, Božena Němcová, J.K. Tyl, K.J. Erben, K.H. Borovský…

### Romantismus

*19 století.* Staví na Fantazii a citech. Autoři zdůrazňují touhu po svobodě. Nemá nic společného s romantikou. Romantický hrdina je výjimečný, často společenský vyděděnec. V knihách často postavy loupežníků, katů, vrahů a cikánů. Hlavním motivem je láska, která je komplikovaná, nešťastná či špatně načasovaná. Ústřední hrdina často splývá s autorem – autobiografické rysy. Vznikají nové žánry: poema – veršová povídka, nebo román ve verších či historický román.

* Victor Hugo, Alexandr Sergejevič Puškin, K.H. Mácha….

### Realismus

*19 století.* Protipól romantismu. Zakládá na pravdivosti, bez idealismu. Velkým znakem je objektivita. Realistický autor se děje neúčastní, stojí nad příběhem. Autor svůj názor uplatňuje výběrem postav, tématu a faktů. Hrdina se v průběhu děje vyvíjí. Typický hrdina může být nahrazen kolektivem, pokud ne, je hrdina většinou obyčejný člověk, který se sledem událostí vyvíjí, nijak se neodlišuje od ostatních. Kritika společenských nedostatků (špatné vazby v rodině: Př: otec Goriot).

* Charles Dickens, Nikolaj Vasilijevič Gogol, Lev Nikolajevič Tolstoj, Anton Pavlovič Čechov, Božena Němcová, K. H. Borovský, Alois Jirásek…

### Majovci

*50 léta, 19 století.* Hlásí se k odkazu K. H. Máchy. Vydali Almanach – máj, obsahuje program generace.

* Jan Neruda, Vítězslav Hálek, Karolína Světlá, Jakub Arbes.

### Ruchovci a Lumírovci

*70-80 léta, 19 století.* Obě generace navazují na májovce.

Ruchovci – škola národní – inspirace v České tvorbě a tradici. Tvůrčí osobností byl Svatopluk Čech. Cílem této generace bylo zpracování vlasteneckých tendencí.

* Svatopluk Čech, Eliška Krásnohorská, Josef Václav Sládek (jen z počátku)

Lumírovci – škola kosmopolitní. Autoři se inspirovali světovou literaturou. Snaha povýšit českou literaturu na světovou. Tvůrčí osobností byl Jaroslav Vrchlický.

* Jaroslav Vrchlický, Julius Zeyer, Josef Václav Sládek (ke konci)

### Literární moderna

*Konec 19 století.* Je poslední jednotný směr ve světové literatuře. Je to dáno tím, že v návaznosti na rozvoj vědy a techniky. I umělci začali prosazovat právo na individualismus = osobité vidění světa a právo na vyjádření osobních prožitků, zážitků, zkušeností a nálad. Prvními takovými směr byly: Impresionismus, Symbolismus a Dekadence.

* Dekadece: neboli úpadek. Zalíbení v náladách smutku, skepse, nudy, marnosti, opovržení životem. Pocit rozkladu smrti. Úsilí o čistí umění. Autoři negativně působí na smysli.

* Oscar Wilde, Charles Baudelaire, Karel Hlaváček…

### Symbolismus

Reakce na realismus, naturalismus i impresionismus. Vyjádření pomocí náznaků, symbolů, obrazových pojmenování. Důraz na hudebnost verše, volný verš. Podmanivá působivost, snaha vsugerovat pocit.

* Paul Verlaine, Charles Baudelaire, Arthur Rimbaud, Otokar Březina, Antonín Sova…

### Impresionismus

Imprese = dojem. Významný Monetův obraz imprese – východ slunce na mořské hladině. Sdělení bezprostředního dojmu, vyjádření okamžité nálady, potlačení rozumové účasti na obsahu. V popředí lyrika.

* Paul Verlaine, Antonín Sova, Fráňa Šrámek…

### Kubismus

Pokouší se nahlédnout na skutečnost jakoby najednou, z několika stran a zorných úhlů. Možnost výtvarného uspořádání – kaligramů.

### Expresionismus

Reakce na pocity nejistoty, úzkosti, zoufalství. Intenzivní prožitek – výraz. Fantastické představy a sny.

### Futurismus

Obdiv k civilizaci a technice moderní doby, víra v budoucnost věků strojů. Odebírání interpunkce – metody osvobozených slov.

### Poetismus

Je požadavek umění bez politiky a ideologií. Hravý život. Stavění asociativnosti, nikoli logiky.

### Dadaismus

Dada = dětská hračka. Umělecký protest proti válce. Hravost. Chtěli čelit provokujícím smíchem z nesmyslu.

### Surrealismus

Nadrealismus. Obrazotvornost a fantazie. Snaha najít zdroj tvorby v podvědomí. Z prvků běžné reality vytvářejí novou realitu.

### Demokratický proud

Předválečné období. Strach z války. Kritika fašismu a totality.

* Karel Čapek, Karel Poláček, Eduard Bass, Jaroslav Seifert, Vítězslav Nezval…

### Psychologický proud

Zabývá se psychologií postav. Rozvrácené postavy, osudy, tragédie a lidské vnímání.

* Jaroslav Havlíček

### Katolický proud

Hlavním tématem je náboženství.

* Jakub Deml, Jaroslav Durych.

#### Komunistický proud

Oslava komunismu jako nejlepšího režimu. Důležitost jednoty, společnosti. Proletářská poezie (dělnická). Komunismus = ideologie o společném vlastnictví, ve které dělník představuje nejdůležitějšího člověka.

* Vladislav Vančura, Julius Fučík, Stanislav Kostka Neumann…