# Autor
- Jan Neruda (1834 - 1891)
- básník, prozaik, dramatik, literární a divadelní kritik a novinář
- Je považován za tvůrce českého fejetonu
- Vnesl mezi prvními do své tvorby realismus -> považován za zakladatele českého realismu
- vůdčí představitel májovců
# Rozbor díla
## Podrobný děj
### Týden v tichém domě
- Život obyvatel měšťanského domu. V přízemí domu v hokynářském krámě bydlí Bavorovi. Paní Bavorová je vykladačka snů. Jednou měla sen o nebožtíkovi. Pomocí snáře zjistila význam čísel 16, 23, 8. Pantáta se jmenoval 16 – Nepomucký, dal jí 23 buchet – štěstí, vojenské verbování 8 – veselost, když se obrátí – 61. Vsadila si tedy loterii. Paní Bavorová chodí prát domácím Ebrovým. Mají 2 dcery. 20tiletou Matyldu a Valinku. Matylda si ráda psala verše, Valinka se snažila být zpěvačkou. Celá rodina se staví jako velké panstvo, i když paní domácí si přivydělává špatně placenou prací – šije vojenské prádlo. Pan domácí je úředníkem, nadřízeným Václava Bavory. Jednou k nim přišli na návštěvu Bavorovi. Matylda si povídala s Marií o jejím zasnoubení s Václavem Kořínkem – starý mládenec oděvní komise. Marie je zamilovaná do Václava Bavory. Matylda říká, že mu přezdívají ,,špaček´´, kvůli jeho studiím na střeše a cípu kabátu. Po odchodu Bavorovi pomlouvají Matyldu, kvůli Kořínkovi - ,,mění prádlo za ženichy´´. V druhém patře domu bydlí slečna Josefinka. Pomáhá se starat o nemocnou slečnu Žanýnku z přízemí. Ráno jí nesla snídani. Zaklepala na dveře, ale nic se nepohnulo. Na pomoc jí přišel Václav Bavora. Mladík bubnoval prsty na okno, ale ozval se pouze pronikavý štěkot psa. Hřmot vyrušil celý dům. Zavolali tedy zámečníka. Po té zjistili, že Žanýnka ,,hurdsfrajle´´- nebyla to nadávka, opravdu zemřela. Našli lístek, že si zaplatila pohřeb. Slečnu Josefinku má rád doktor Jan Loukota. Posílá jí anonymní zamilované básně a sní o sňatku s ní. Bydlí v domě jako podnájemník u hospodářského úředníka ve výslužbě – Lakmusových. Paní Lakmusová je hlavou rodiny. Dcera Klárka se do pana doktora zamilovala. Paní Lakmusová to na Klárce poznala a chtěla, aby si ji pan doktor vzal. Šla si s ním tedy promluvit. Uklidňovala ho, že je to mládenec, kterému by se nějaká mladá dívka hodila. Doktor si však myslel, že paní Lakmusová mluví o Josefince. Proto nic netušící přitakával… Později mu ale došlo, že paní Lakmusová se špatně domnívá, že miluje Klárku. Své mylné mínění si však nenechala vyvrátit. Pan doktor píše žádost úřadům o svatbu s Josefinkou, aniž se jí na cokoli zeptal. V momentě, kdy má napsat její jméno, přichází Václav. Chtěl by se stát spisovatelem. Letmo panu doktorovi podotkne, že si Josefinka bude příští neděli brát strojmistra Bavoráka. Nedopsanou žádost najde paní Lakmusová a donutí nešťastného pana Loukutu, aby do žádosti připsal Klárčino jméno. Jednoho dne pan domácí Ebra oznámil paní Bavorové, že musí vyhodit z úřadu jejího syna Václava, protože napsal v kanceláři hanebné věci o úřadu, prezidentovi, všech úřednících. Na pohřbu slečny Žanýnky účastnili znenadále objevené příbuzenstvo a některé obyvatelé domu. Ti ,,lepší´´ jedou v pohřebním průvodu v kočáře a ti ,,horší´´ Václav Bavora s matkou jdou za vozem pěšky. Pan doktor si četl Václavovu novelu – O některých domácích zvířátkách od Václava Bavora. (Ondřej Pilec zažaloval Helenku Velebovou neprávem, že má velké množství slepic, drůbeže. Helenka píše své sestře Alojsii Trousilové dopisy. Na oplátku Helenka žaluje Ondřeje, že má na zahradě vepřová telátka, což je v Praze zakázáno. Nakonec od ní pan Kulhotka odejde a Helenka s Ondřejem si uvědomí, že se mají rádi a jsou spolu šťastni. Otevřený konec – kdo by vlastně vyhrál.) V dalších dnech paní Bavorová pomocí čísel ze snáře kumbrlík vyhrává v loterii několik tisíc. Použije je na studia Václava, která musel právě kvůli nedostatku financí přerušit. Když se o tomto nečekaném bohatství dozví domácí, chtějí Matyldu provdat za Václava. Václav na tuto ,,hru´´ přistupuje, v závěru naznačuje, že se naoko blízkým vztahem s Matyldou pomstí domácím za vyhození z úřadu. Josefinka má prý ,,bledou svatbu´´.  
### Pan Ryšánek a pan Schlegl
- Do malostranského hostince U Štujniců - ,,Olymp´´ chodí aristokracie, vyšší úředníci, profesoři, důstojníci. Pan Ryšánek a pan Schlegl tam chodili 11 let pravidelně každý den ve stejnou dobu, sedali za stejným stolem. Ale úplně se ignorovali, nemluvili na sebe, nenáviděli se, seděli zády k oknu naproti sobě. Jejich nepřátelství bylo způsobeno láskou ke stejné ženě. Ta se nejprve stýkala s panem Ryšánkem a po té se dala dohromady s panem Schleglem. Vdala se za něj a měli dceru, ale žena po 6 - ti nedělí zemřela. Pan Ryšánek dostal zápal plic. Pan Schlegl se v hostinci chová stejně. Když pan Ryšánek po dlouhé době přišel do hostince, chtěl si podle svého zvyku zapálit tabáček. Jenže ho zapomněl a tak si pro něj nechal poslat domů. Pan Schlegl mu nabídl svůj, ale Ryšánek se ani nepodíval, ale poděkoval mu. Schlegl mu řekl, že se o něj všichni báli a od té doby spolu mluvili u třetího stolku.  
### Přivedla žebráka na mizinu
- Pan Vojtíšek byl velmi milý, slušný, čistotný, oblíbený malostranský žebrák. Znal se s panem policajtem Šimrem. Lidé ho měli rádi, nechávali mu zbytky od oběda. Jednou si k němu přisedla žebračka Hermannová - ,,baba miličnivá.´´Nabádala ho, aby spolu žili. Vojtíšek ji však odmítl. Po té se začaly šířit pomluvy, že pan Vojtíšek je prý bohatý a má 2 domy pod Hradem. Lidé ho tedy přestávali mít rádi a odsuzovali ho. Pan Vojtíšek musel tedy opustit Malou Stranu a jít žebrat za řeku do Starého Města. Tam ho nikdo neznal, musel tedy sbírat jen peníze do čepice na ulici, vedlo se mu špatně. Jednou ho v únoru našli na Újezdě vedle kasáren zmrzlého.  
### Jak si nakouřil pan Vorel pěnovku
- Pan Vorel si otevřel v domovním bytě krupářský krám – U Zeleného anděla. Byl ale cizí člověk a nikdo k němu nechtěl jít nakupovat, nikdo s ním nemluvil v hospodě… V prázdném krámě si tedy zapaloval svou pěnovku. Jako první k němu přišla slečna Poldýnka pro krupici. Dal jí půl žejlíka navíc. Poldýnka ho ale po té pomlouvala, že je u něj mnoho kouře a vše je uzené. Od té doby už k němu nikdo nezavítal, jen pár židů. Pan Vorel měl být vystěhován, v den zavření krámu byl nalezen oběšen. Komisař jen pochválil, jak krásně má nakouřenou pěnovku.  
### U Tří Lilií
- Vypravěč (autor) seděl v neděli u malého hostince U Tří lilií. Každou neděli se zde bavili při piáně tancem kadeti a desátníci. Byla silná letní bouře. Zalíbila se mu jedna krásnooká dívka, při tanci ho pozorovala. Po té k ní přišla jedna dívka a krásnoočka odešla. Když se vrátila, tak uslyšel, že jí zemřela matka. Nakonec se spolu vytrácejí z taneční zábavy a přitisknou se k sobě, chtěl by jí vyléčit duši.  
### Svatováclavská mše
- Vypravěč (autor) – hošík, šel se svou matkou do Svatováclavské kaple. Nechal se tam sám zavřít. Matka ho nehledala, protože jí namluvil, že jde k tetičce na večeři. Chtěl spatřit Svatováclavskou mši. V kostele se nebál, měl zbožnou odvahu, jen kostelníkových psů se bál. Před kostelem na něho pískali kamarádi – Fricek, Kubíček, ale nemohl je pustit dovnitř. Začal se po kostele procházet a osahávat vábivé předměty. Začalo se mu stýskat, měl ztuhlé tělo od mrazu. Radostně si všimnul vrabčího hnízda a vzal vrabčíka do hrsti. Usnul a k ránu spatřil u oltáře faráře Ministrovala. V lavici uviděl svou zoufalou matku s tetou. Byl zmařen bolestí, políbil jí ruce.  
### O měkkém srdci paní Rusky
- Josef Velš byl obchodník, měl krámek se zbožím z Indie, Afriky. 3.5. 184* zemřel. Na jeho pohřeb přišla i neznámá paní Ruska, vdova z domu na trhu. V oblibě měla chodit na pohřby i cizím lidem, kde je pomlouvala. Paní Rusku z pohřbu odvedli komisaři, prý je známý případ. Zakázali jí chodit na pohřby… Najala si tedy byt, kolem kterého chodily na Oujezdské ulici pohřby. Vyšla tedy vždy před dům a vroucně plakala.  
### Večerní šplechty
- Krátká vzpomínka na dobu vysokoškolských studií, kdy se autor (Jan Hovora) za hezkých večerů schází na střeše se svými kamarády. Na střeše U dvou slunců seděl Jan Hovora, poslouchač filozofie, přidal se k němu Kupka- technik, Novomlýnský – úředník.  Povídali si o tom, jak se Jakl topil a přitom se smál nebo paní profesorka přišla na milostné psaní, které 20 let nikdo neotevřel. Kupka sledoval knihaře, který 20 let denně čte Husův životopis a pláče.  Nakonec se k nim doklopýtal Jakl. Vymyslel, že si budou říkat nejstarší vzpomínky.  Jakl –osamocen s husou. Kupka – dědeček s umíračkou. Novomlýnský - stěhování, Hovorka – jeptišky. Jakl začal vyprávět o Lízince Perálkovic – dcera krejčího ze Senovážné ulice. Měla 2 sestry. V dětství se do ni zamiloval, po té o ní dlouho nevěděl. Když se znovu potkali, slíbili si věčnou lásku. Lízinka musela za umírající tetou do Klatov. Po té se dozvěděl od přítele Kureše, že na oddělení porodila chlapce.  
### Doktor Kazisvět
- Pan Heribert byl synem lékaře. Promoval z medicíny, ale o lid se vůbec nezajímal. Žil v jednopatrovém domku. Jednoho červnového dne měl pohřeb rada Schepelera. Praktikanti nesli rakev, ale ta jim náhle sjela. Mrtvola vymrštila ruku. Pan Heribert ji chtěl mimovolně vrátit zpět, ale zjistil, že pan Schepelera je živ, pouze strnulý. Pan Ostrohadský na něj zavolal policii a naštvaní dědicové mu říkali „doktor Kazisvět“. Obětavý přítel pan Kejřík s několika mládenci nesli rakev do vedlejšího hostince U vápence. Pan Heribert ho oživil. Celé město mluvilo o panu Heribertovi, ale ten se potom nadále stranil lidem, i když se mu nabízelo mnoho pracovních příležitostí.  
### Hastrman
- Pan Rybář byl usměvavý. Pro jeho jméno, pozdvihnutí prstem, hvízdnutí „Ďjó moře!“ a zelený fráček mu lidé říkali „hastrman“. Bydlel u své dcery a zetě, kteří měli 3 děti. Říkalo se o něm, že je velmi bohatý, že má doma velkou sbírku drahých kamenů. Pan Rybář rád citoval Rousseau. Jednou se rozhodl zjistit, jak moc drahé jsou jeho kameny – sbírka. Zašel na návštěvu ke gymnazijnímu profesorovi panu Muhlwenzelovi, matematik, přírodozpytec, aby ohodnotil jeho sbírku. Moldavit od něho koupil, ale ostatní prý nestojí za nic. Pan Rybář byl zklamaný a část šutrů vyhodil z okna. Pan Šajol – zeť mu to rozmluvil, přesvědčil ho, že ty kameny jsou pro něj samotného bohatstvím cenné jako vnoučata a on je cenný pro ně.  
### Jak to přišlo, že dne 20.srpna roku 1849, o půl jedné s poledne, Rakousko nebylo rozbořeno
- Vypravěč (autor) se třemi čtrnáctiletými chlapci si založili spolek pistolový. Vytvořili si plán, jak zahájí revoluci, aby svrhli Rakousko. Označili se přezdívkami významných českých vojevůdců – Jan Žižka z Trocnova, Prokop Holý, Prokůpek z Husi, Mikuláš z Husi. Revoluce měla být zahájena dobytím Citadely na hradbách hradu nad Prahou a zakončena dobytím Vídně. Z našetřených peněz si koupili bambitku, prach do ní měl obstarat hokynář Pohorák. Každý den přivážel kuřata a drůbež, za prach dostal předem 6 zlatek. V uvedený den se chlapci dostavili na svá místa kolem Citadely a čekali na Pohoráka. Chlapci se ale dozvěděli, že ho sebrala policie, obávali se zrady a tak se rozutekli. Následně se dozvěděli, že Pohorák prodával kuřata, holuby za 40, ale nikdo je nechtěl. Tak ve špatné náladě, zmožen pitím usnul pod vozem a policajti ho vzali k sobě, aby se prospal. Po té Pohorák dělal zmateného, když se ho Prokop Holý zeptal, jestli má ten prach za těch 6 zlatých.  
### Psáno o letošních dušičkách
- Osamělá paní Máry přijíždí každý rok o svátku Dušiček na hřbitov s malým 5-letým děvčátkem vypůjčeným ze sousedství. Nechává ji vybírat cestu a na 2 hroby položí bílé věnce. Máry má jedinou nejlepší přítelkyni – vdanou Luizi Nocánovou. Šla ji navštívit, protože jí bylo velmi teskno. Máry jí znovu vyprávěla svůj osudný sen – bál s neznámým mužem, smrtka -> manžel, druhá smrt -> posel. Máry se tedy už nikdy neprovdala. Lidé se ani nezajímali, říkali jí stará panna. Jednou jí přišel dopis od kupce Viléma Cibulky, kde jí vyznával svou lásku. Ukázala ho Luize. Potom jí přišel dopis se stejným záměrem od rytce Jana Rechnera. Oba byli dobří přátelé a kolovali se o nich pověsti, že jsou „flamendři“ a návštěvám hospod věnují více času než své práci. Mary byla v rozpacích, chtěla ale více Cibulku. Po té jí ale oba pánové zaslali dopisy, že je jim líto, ale nemohou přebírat známosti svému příteli, takže se jí vzdávají. Slečna Mary byla zničená. Na radu Luizi čekala, zda si to některý z nich nerozmyslí, nevyjádří. Nevyjádřil se žádný, přestože se spolu potkávali. Za 2 roky zemřel pan Rechner. Máry doufala, že se nyní pan Cibulka vyjádří, ale zemřel o 4 měsíce později. Máry se nikdy nerozhodla, ke kterému hrobu o Dušičkách jít první. Proto to za ni rozhoduje 5tileté nevinné děvčátko. Koupila jejich hroby a uprostřed hrob paní Topferové, která předvídala.  
### Figurky
- idylický úryvek ze zápisků advokátního koncipienta
- Pan Krumlovský je advokátní koncipient. Je mu 30 let a chtěl by změnit svůj život. Připravuje se na advokátní zkoušky. Přestěhoval se proto do podnájmu na poklidnou Malou Stranu ke konduktorce s miminkem Kačenkou. Pan Konduktor prý pracuje u dráh a je stále pryč. V noci pana Krumlovského ruší slavík „cvokař.“ Postupně se seznamuje se všemi obyvateli domu. S malířem Augustou, jeho ženou šišlající pouze, když má peníze, jejich synem Pepíkem, který byl zlobivý a často trestaný. Pan domácí je trochu hypochondrický, stará se o něho jeho dcera Otýlie. Provazník mu na zahradě vyprávěl, jak nemá moc rád lidi, jak se mu naublížili, jak jim posílá anonymní dopisy. Po té se od pana doktora Jense dozví, že Provazník je chorobomyslný. Pan Krumlovský si více a více všímá dění v domě a přestává se soustředit na studium. Krumlovský se zamiloval do Otýlie, začal žárlit na pana Jense, chodí k nim totiž na zahradu. Záletná konduktorka se stýká s nadporučíkem Rybáckým, který vyzve Krumlovského na souboj o čest šavlí, kvůli neuctivé poznámce o konduktorce. Krumlovskému došlo, že konduktorka o svém manželovi pouze mluví, protože se s ním ještě nesetkal. Přítel Morousek ho učí šermovat. Krumlovský našel lístek od Otýlie, že se s ním musí vidět a mluvit. Když ale v zahradě zapískal Traviaty, neukázala se. Krumlovský souboj šťastně vyhrává lehkým zraněním soupeře. Otýlie se na něho hněvá, je rád, že jí nevyznal lásku. Oznámil konduktorce, že se stěhuje, konduktorka kupodivu nepotkal.
## Rozbor podle tabulky
## 1. část tabulky
- Téma a motivy
	- Téma
		- zachycuje život na Malé Straně, různé povahy a vztahy mezi lidmi
	- Motivy
		- láska, smutek, smrt, závist, upřímné přátelství
- Časoprostor
	- Malá Strana v Praze v období Nerudovo mládí- 1.pol. 19.st.
- Kompoziční výstavba
	- chronologická
- Literární druh a žánr
	- Literární druh
		- epika
	- Žánr
		- povídka  
			- kratší příběh se zápletkou, jednoduchý děj, charakteristika, popis  
			- (Týden v tichém domě)  
		- novela  
			- jedna událost, neměnné charaktery postav, překvapivý závěr 
			- (Doktor Kazisvět, Hastrman)  
		- dopis (Psáno o letošních dušičkách)  
		- zápisník (Figurky)  
		- deník
## 2. část tabulky
- Vypravěč / lyrický subjekt
	- subjektivní, objektivní
- Postavy
	- celá řada postav  
	- zástupci živnostníků, obchodníků, úředníků, penzistů, bohaté honorace, chudých  
	- inspirováni autorovými vzpomínkami
	- Pan Vojtíšek – milý, hodný, čistotný, dobrosrdečný, oblíbený malostranský žebrák
	- Pan Vorel – svobodný, šarmantní, slušný, neuznávaný, protože se přistěhoval
	- Pan Ryšánek, Pan Schlegl – umanutí, vedou tichou válku, kvůli ženě, do které byli zamilovaní
	- Doktor Kazisvět – nekomutativní, uzavřený, bojácný, nedůvěřivý
- Vyprávěcí způsoby
	- ich- forma, er-forma
- Typy promluv
	- Díla obsahují dialogy a monology – obsahují **přímé řeči**
- Veršová výstavba
	- není
## 3. část tabulky
- Jazykové prostředky, tropy a figury
	- umělecký styl  
	- střídání humorný, satirický tón X vážný tón  
	- lidový, nespisovný, hovorový jazyk, pražské lidové výrazy, básnické obraty  
	- charakter postavy -> detaily popisů, specifický jazyk postavy  
	- archaismy, německá, latinská slova  
	- autobiografické rysy
## Kontext autorovy tvorby
- **Malostranské povídky** patří k vrcholům Nerudovy tvorby
- Jsou součástí **realistického období** jeho psaní
- Neruda čerpal inspiraci z vlastních zážitků z Malé Strany – kde vyrůstal
- Podobné realistické prvky a kritiku společnosti lze najít i v dalších jeho dílech (např. **Arabesky**, **Povídky malostranské**, **Balady a romance**)
- Typické jsou:
    - satira měšťanské společnosti
    - vykreslení obyčejných lidí a jejich osudů
    - sociální témata, kritika předsudků a maloměšťáctví
    - kontrast humoru a tragiky v mezilidských vztazích
### Literární/obecně kulturní kontext
- **Realismus**
    - důraz na pravdivé zachycení skutečnosti
    - typické postavy: obyčejní lidé → bez idealizace
    - společenská kritika
- **Májovci**
    - literární skupina, která prosazovala moderní literaturu
    - vůdčí osobnosti: **Jan Neruda** a **Vítězslav Hálek**
    - navazují na K. H. Máchu → svoboda tvorby, aktuální témata společnosti
- Období **2. poloviny 19. století**
    - společenské změny po revolučním roce 1848
    - rodící se měšťanstvo, byrokracie, sociální rozdíly
    - počátky Národního divadla → české kulturní obrození