# Vypracování 1
**Emile Zola** ( 1840-1902) - **2. pol. 19. st.**

**Zabiják**

**Francie**

**Umělecký směr:** naturalismus

**Význam:** prozaik a hlavní představitel naturalismu, podle Zoly je člověk bytost, která má své pudy

**O životě autora:-**narodil se v Paříži

-otec mu brzo zemřel, s proto se o sebe musel starat sám

-pohyboval se v pařížských uměleckých kruzích

**Naturalismus** **-** konec 19. století, krajní směr realismu, (od slova natur = příroda), člověk ovlivněn okolím i dědičností, všímá ošklivých i odpudivých detailů  
  
**Další díla autora:  
****Tereza Raquinová -** naturalistický román o ženě, která se svým milencem zabila svého manžela, nakonec je oba zničí výčitky svědomí;

**Nana –** o prostitutce v Paříži (dcera hl. představitelů z románu Zabiják), obraz nevěstinců i vysoké společnosti

_**Břicho Paříže**_ - děj se odehrává ve velké [pařížské](http://cs.wikipedia.org/wiki/Pa%C5%99%C3%AD%C5%BE) [tržnici](http://cs.wikipedia.org/wiki/Tr%C5%BEnice), hlavním hrdinou je uprchlík z galejí, žijící tajně v Paříži, který se nakonec stává inspektorem městské tržnice

  
**Současníci autora: - všichni 2. pol. 19. st. a psali v duchu realismu**

**Gustave Flaubert („flober“) – Francie** - Paní Bovaryová - O ženě Emě, která touží po manželství naplněné láskou, ale její manžel Karel to nesplňuje. Najde si proto milence, ale ani jeden z nich jí lásku neopětuje. Nakonec ztrácí iluze a otráví se.

**Honore de Balzac („onoré“)** – **Francie** - Otec Goriot- dvě dějové linie- v první vystupuje otec Goriot se svými nevděčnými dcerami a ve druhé vystupuje Rastignac, který se stará o Goriota, ale stane se z něj nemorální člověk

**L.N.Tolstoj – Anna Karenina – Rusko –** Anna se zamiluje do hraběte Vronského, sama je ale vdaná a má malého chlapce. Nakonec opustí svého muže, ale je naprosto vyloučena ze společnosti. Spáchá sebevraždu tím, že skočí pod vlak.

  

  

**Obsah – rozsáhlý**

Mladá žena Gervaisa („žervéz“) se přestěhovala se svým milencem Lantierem a dvěma syny Klaudiem a Štěpánem z venkova do Paříže. Žili v chudobě v místnosti s chatrným nábytkem a Lantier trávil čas rozhazováním peněz v pochybných podnicích. Později utekl s dívkou Adélou a zanechal rodinu bez prostředků. Gervaisa se v prádelně poprala s Adélinou sestrou Virgínií.  
Situace využil klempíř Coupeau („kupó“), který byl do Gervaisy zamilovaný. Jeho snaha byla nejprve marná, ale nakonec mu Gervaisa neodolala a naplánovali si svatbu. Jediné, co jí kazilo radost, byli Coupeauovi příbuzní Lorilleuxovi, kteří se k ní chovali chladně, trochu pohrdavě a všude o ní rozšiřovali pomluvy. První roky jejich soužití probíhaly klidně, Gervaisa pracovala v prádelně, starala se o domácnost, Coupeau nosil domů peníze a nechodil do hospod. Klaudius odešel na střední školu a Coupeauovi si brzy našetřili na nový nábytek a přestěhovali se do lepšího bytu. Zanedlouho se jim narodila dcera Nana. Gervaisa začala toužit po vlastním krámku, kde by zaměstnávala dělnice.  
Její sen zmařil Coupeaův úraz, po kterém si ho vzala do domácího ošetřování a všechny úspory investovala do jeho uzdravení. Coupeau se sice zotavoval, ale začínal si zvykat na nicnedělání, lenost a pomalu ztrácel svůj odpor k alkoholu. Gervaisin přítel Goujet půjčil Coupeauovým peníze, aby se mohli přestěhovat a Gervaisa si konečně mohla zařídit vlastní prádelnu. Také se začali starat o maminku Coupeauovou, protože se k ní rodina obrátila zády. Syn Štěpán začal pracovat ve stejné kovářské dílně jako Goujet. Gervaisa ho chodila často navštěvovat a vzplanula mezi nimi platonická láska. Coupeauová zjistila, že ve stejném domě jako ona bydlí také Virgínie. Staly se z nich přítelkyně a zdálo se, že stín z minulých dob byl překonán. Virgínie začala často mluvit o tom, že v okolí vídá Lantiera, čímž v Gervaise rozjitřila staré vzpomínky. V této dobře se již stávalo zvykem, že Coupeau přišel domů opilý.  
Na hostině, která oslavovala Gervaisin svátek, se objevil Lantier a spřátelil se s Coupeauem. Postupem času to došlo tak daleko, že u nich začal bydlet a nenápadně utrácel jejich peníze. Prádelně se přestalo dařit a Gervaisa se začala topit do bažiny dluhů. Lantier se ji pokoušel svést a ona nakonec ztratila sílu mu odporovat. Jedné ošklivé zimy zemřela stará paní Coupeauová, Goujet se s Gervaisou přestal stýkat a Nana uvnitř toho všeho vyrůstala, aniž by se jí dostávalo výchovy a pozornosti. Dopracovali to tak, že neměli ani na nájem, a tak se museli přestěhovat do tmavého stísněného pokoje.  
Rodina upadala čím dál níž, objevoval se všudypřítomný hlad a rozmáhající se bída. Coupeau už nadobro propadl alkoholismu, začal mít halucinace, třásly se mu ruce a musel být ošetřován v nemocnici. Když ho propustili, tak se ale ze svých chyb nepoučil a historie se opakovala. Stávala se z něj troska. Nana začala utíkat z domova, aby se vyhnula rodinnému peklu. Díky svému půvabu neměla problém si vydělat a dostat se do lepší společnosti, a tak jednou opustila domov navždy. Nakonec se Nana stala prostitutkou (viz dlaší Zolův román Nana).  
Gervaisu svíral hlad a zoufalství, což začala řešit alkoholem, dokonce byla ochotná prodávat svoje tělo. Ve značně zuboženém stavu potkala na ulici Goujeta, který jí poskytnul jídlo, víc však Gervaisa nemohla přijmout a nikdy ho už nespatřila. Začala lehce šílet a prosila hrobníka Bazougea, aby si ji "odnesl". Coupeauovou konečnou stanicí se stala nemocnice, kde zemřel v bolestech a halucinacích. Gervaisin strastiplný život skončil v bídě, špíně a vyčerpanosti v prohnilé díře pod schody.

  

**Obsah – stručný**

Gervaisa se se svým milencem Lantierem dvěmi dětmi přestěhovala do Paříže, kde začala pracovat jako pradlena. Místo toho aby Lantier šetřil, tak utrácel za večeře a drahé šaty. Jednoho dne se Lantier odstěhoval pryč se svou novou milenkou a Gervaisa zůstala sama. Byl tu však klempíř Coupeau, kterému se líbila. Po dlouhém přemlouvání se nakonec se Gervaisou vzali. Žili si dobře a Gervaisa si šetřila peníze, jelikož si chtěla otevřít vlastní krámek. Po nějaké době se jim narodila i dcera Nana. Naneštěstí se však Coupeau zranil a všechny peníze šly na jeho uzdravení. Coupeau začal pít, a ktomu se do života Gervaisi vrátil Lantier, který u nich později začal bydlet. Gervaisa se začala propadat do dluhu a sama začíná pít. Coupeau skončil v nemocnici, kde také zemřel. Gervaisa pak nakonec také umírá osamocená a v bídě.

**Hlavní myšlenka díla:** hlavní myšlenkou tohoto příběhu je ukázat na bídu, ve které žili lidé a alkohol jako na zabijáka, který je nemilosrdný, nelidský a záludný.

**Charakteristika hlavních hrdinů:****  
Gervaisa** [žervéz] - skromná, zpočátku pracovitá, příliš tolerantní ke svému muži  
**Coupeau** [kupo]- nejprve spořádaný, nesmířil se s životními zkouškami, alkohol mu ochromil mozek, což se odrazilo na jeho chování  
**Lantier** [lantije] - příživník a povaleč, snaží se zalíbit lidem a pak utrácí jejich peníze  
  
**Kompoziční výstavba:** chronologická

**Vypravěč:** objektivní

**Vyprávěcí postupy:** er-forma

**Čas**-2.pol.19.st.

**Prostor:** Paříž

  
  

  
**Literární druh: epika**

**Literární žánr:** **román** – próza delšího rozsahu, více dějových linií a postav, hlavní hrdina se vyvíjí

  

**Jazyk a styl:  
**-spisovná i nespisovná slova  
-vulgarismy a argot  
-používá souvětí, přímou řeč  
-členění do odstavců, do kapitol  
-slohový postup vyprávěcí a popisný  
-používá vědeckého popisu a dokumentárního záznamu  
-rozsáhlé popisy pocitů, míst a vztahů  
-vyprávění v er-formě  
-častá přirovnání

  

**Filmové zpracování:** rok 1956

režie - René Clément; hrají - [Maria Schell](http://www.csfd.cz/tvurce/8225-maria-schell/), [François Périer](http://www.csfd.cz/tvurce/13208-francois-perier/), [Jany Holt](http://www.csfd.cz/tvurce/29471-jany-holt/), [Armand Mestral](http://www.csfd.cz/tvurce/75682-armand-mestral/), [Jean Daurand](http://www.csfd.cz/tvurce/71775-jean-daurand/), [Mathilde Casadesus](http://www.csfd.cz/tvurce/54187-mathilde-casadesus/)