# Vypracování 1

Alois a Vilém Mrštíkové 
Maryša (1894)
Význam: Čeští spisovatelé, kteří vytvořili své nejvýznamnější dílo na konci 19.st. (1861-1925), (1863- 1912)

Jedná se o realistické drama, které bylo napsáno v duchu kritického realismu.

Kritický realismus= umělecký směr, který se v Čechách rozvíjí na konci 19.st., snaží se skutečnost zachytit objektivně a pravdivě, klade důraz na vyšší kritičnost, nutnost nápravy

Další údaje o autorech: 	 Alois (1861-1925) - vystudoval učitelství, kterému se téměř po zbytek svého života věnoval
                                                Vilém (1863- 1912) - nedokončil studia práv, věnoval se spisovatelské a novinářské práci

.
Další díla: Alois- román Rok na vsi, Vilém- romány Pohádka máje, Santa Lucia

Rok na vsi - rozsáhlá kronika moravské dědiny, popisuje události na obyčejné moravské vesničce od podzimu do léta. Alois v díle ukazuje různé zvyky, tradice, obyčeje a zábavy, které se zde přes rok konají.


Santa Lucia – román, jedná se o příběh ztráty iluzí a smrti chudého brněnského studenta po jeho příchodu do Prahy. V knize vyznává autor svou lásku k Praze.

Pohádka máje- impresionistický román, milostný motiv, pojednává o vztahu měšťáckého a pohodlného Ríši k poctivé, milé a prosté venkovské dívce Helence.

Další autoři tohoto období:
Ladislav Stroupežnický (1850-1892) – český dramatik. 
NAŠI FURIANTI (= frajer) –divadelní hra, děj na jihočeské vesnici, hlavní zápletka je o tom, kdo má být ve vsi ponocným. Satiry na vztahy mezi lidmi.
Karel Václav Rais (1859-1926) – český spisovatel
RODIČE A DĚTI – povídka, problematika vztahů rodičů s dětmi = nechtějí se starat o staré, nemocní rodiče. Tragické osudy starých lidí!
Gabriela Preissová – divadelní hra JEJÍ PASTORKYŇA -   Jenůfa čeká nemanželské dítě, kostelnička, která se o ni stará, dítě po narození hned utopí, na jaře vyjde pravda najevo
Autorka odsuzuje poměry na venkově v 19. století, kdy svobodnou matku okolí naprosto odsoudilo (nářečí)


Charakteristika díla (děj):
(sociální kriticko-realistické venkovské drama, tragédie)

Vrcholné dílo české realistické dramatiky. Sociální drama ze soudobého vesnického života. Střet milostného citu, peněz a předsudků v tragickém osudu dívky ze slovácké vesnice, donucené rodiči ke sňatku s mužem, kterého nemiluje. Obraz majetkových rozdílů na vesnici, nešťastný život dívky Maryši v manželství z donucení rodičů.                                                                  Zamýšlí se nad otázkou emancipace (rovnoprávnost s muži) žen ve společnosti v 19.st. Dívky se často nemohly vdávat z lásky, ale kvůli majetku.       
Místo a doba děje: Slovácká vesnice, konec 19. století (1886)
Podrobný děj: Maryša pochází z bohaté rodiny, je jí kolem dvaceti let a rodiče se jí snaží provdat. Miluje Francka, který je z chudé rodiny. Francek jde na vojnu do Brna, a tak se přijde s Maryšou rozloučit. Otec Maryši, Lízal, ho vyžene od domu, ale Francek se vrátí a slíbí Maryše věrnost. Mezitím začal Lízal vyjednávat sňatek s mlynářem Vávrou (vdovec se 3 dětmi) a chce po něm velkou sumu peněz. Něco by dal Maryše a se zbytkem by zaplatil dluhy. Nakonec Vávra na jeho nabídku přistoupí. Maryša se dozví, koho si má vzít, prosí rodiče, aby ji Vávrovi nedávali. Matka jí domlouvá, že se s mlynářem bude mít dobře, že mlýn mu dobře vynáší. Chtějí, aby na Francka zapomněla. V osudný den svatby přijede pro Maryšu Vávra s kočárem. Maryša ho začne prosit, aby si ji nebral, ať jí a sobě nekazí život. Vávra ji slibuje, že se bude u něho mít dobře, že pro ni udělá vše, co jí na očích uvidí. Tak si ho nakonec Maryša vezme. Za tři roky se vrátil Francek z vojny, i když věděl, že je vdaná vydal se za Maryšou. Jelikož ji má stále rád, přemlouvá ji, aby s ním odjela do Brna, že pro oba zajistil práci. Maryša ho také miluje, ale bojí se odejít. Lízal si uvědomil, že udělal chybu, že Maryšu dal Vávrovi. Rozhodl se, že ji vezme domů. Maryša se rozhodla jinak, proto jeho nabídku nepřijme. Ráno, když Vávra odchází do práce, uvaří mu kávu, do které nasypala jed. Vávra se napil a začal vlídně hovořit k ženě. Sliboval, že už se nebudou hádat a budou spolu žít spořádaným životem. Vávra dopil zbytek kávy a klesl k zemi mrtev. Když přišli sousedé a viděli mrtvého mlynáře, Maryša se ke všemu přiznala.  

Stručný děj: Maryšu, dívku z bohaté rodiny, se snaží rodiče provdat. Ona však miluje chudého Francka. Ten jde do Brna na vojnu, ale slíbí Maryše věrnost. Otec však pro Maryšu už domluvil sňatek s mlynářem a vdovcem Vávrou. To se však Maryše nezamlouvá a prosí rodiče, aby ji do svatby nenutili. Ti však neustoupí a Maryša si musí Vávru vzít. V den svatby se snaží uprosit Vávru, aby si ji nebral, ten jí ale slibuje, že se spolu budou mít dobře, a tak si ho Maryša bere. Za tři roky se vrací Francek a prosí Maryšu, aby s ním utekla do Brna. Mezitím si Otec Maryši uvědomí, že udělal chybu, že Maryša není šťastná a chce, aby se vrátila. To Maryša odmítne. Jednoho rána uvaří Vávrovi kávu, do které nasype jed, čímž Vávru zabije. 

Hlavní myšlenka: manželství uzavřené pro peníze a majetek nemůže být šťastné, (opravdový cit X touha po bohatství)

Čas: 2.pol.19.st.
Prostor: slovácká vesnice (Slovácko = JV Morava)
Charakteristika postav:
Maryša
selská dívka, mladá citliví i vzdorná (touha po opravdové lásce jí nedovolila žít rezignovaně)
Lízal a Lízalka
Maryšini rodiče, majetek, zištnost, krutost a bezcitnost, přísnost, vychytralost
mlynář Vávra
vdovec se třemi dětmi, krutý, sobecký, vypočítavý, náladový, agresivní, zištný
Francek
věrný, statečný, hrdý, prudká povaha
Kompozice: tragédie o 5 dějstvích 
                                                                                      
Děj: Můžete vyprávět po dějstvích, nebo souhrnně.
1.dějství- expozice: základní situace- jednání Lízala a Vávry o věno, loučení rekrutů (mezi nimi Francek, kterého Maryša miluje)
2.dějství- kolize: (zápletka) Maryša odmítá sňatek s mlynářem Vávrou (prosí matku, ptá se babičky, prosí otce, rozmlouvá s Vávrou), nakonec souhlasí (naznačuje ale i vzpouru)
3.dějství- krize: (vyvrcholení) návrat Francka, setkání s Maryšou, spory o věno pokračují
4.dějství- peripetie: (obrat ve vývoji děje) otec Lízal lituje Maryšu, chce ji vzít domů, Francek ji láká do Brna, Vávra mu vyhrožuje a střílí na něho
5.dějství- katastrofa: (závěr) Maryšino rozhodnutí- otrávila nemilovaného muže (nasypala mu jed do kávy), Vávra umírá, Maryšino přiznání

Žánr: divadelní hra (=drama) – osudy a pocity postav se nevypravují, ale jsou hrány na 
                                        jevišti                                         
                                        -je postavena na monologu a dialogu
    -rozděluje se na komedii, tragédii a činohru…Maryša je tragédie


Literární druh: drama-napsat definici
Literární žánr: vesnická tragédie - forma dramatu s vážným obsahem




Jazyk:
realistický popis moravské vesnice, života na venkově
slovácké nářečí (hanácké, brněnský dialekt)
využití písní, živé hudby, krojů


Jazykové prostředky autora: 
synonyma, antonyma, historismy, homonyma, archaismy, řeč přímá, nepřímá, spisovná slova, hovorová slova, slovní spojení, slova citově zabarvená, věty jednoduché i souvětí, metafora, personifikace.


Film: Josef Rovenský: 1935, Maryša: Jiřina Štěpničková, Lízal: František Kovářík, Lízalka: Hermína Vojtová, Vávra: Jaroslav Vojta, Francek: Vladimír Borský








