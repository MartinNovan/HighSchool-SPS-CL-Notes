# Vypracování 1
Jaroslav Vrchlický- 2.pol. 19. století

Noc na Karlštejně (1884)

Význam: nejvýznamnější lumírovec, průkopník moderních básnických směrů, dramatik, prozaik, překladatel

Lumírovci- spisovatelé 2.pol.(70. a 80.) 19.století . Přispívali do časopisu Lumír. Jejich největší snahou bylo povznést českou literaturu na evropskou úroveň. Překládali proto zahraniční díla do češtiny. Prosazovali uměleckou svobodu. Byla u nich převaha poezie.

Údaje o životě – narodil se v Lounech, jeho tvorbu ovlivnilo nešťastné manželství, nejvíce se věnoval psaní poezie                            

Další díla: jsou to básnické sbírky
Dojmy a rozmary- milostné štěstí, upřímný cit a otevřenost
           -snaha optimisticky naladit

Zlomky epopeje- cyklus básní , výběr významných událostí z historie lidstva – témata prehistorická, z antiky, středověku i renesance (např.báseň Spartakus –otrok, který vedl povstání  v 1.st.př.n.l.)
-přiblížení historie lidstva
                      
Selské balady= sociální balady; básně s vlasteneckou a sociální tematikou, zobrazuje selské bouře proti pánskému útisku v 16.-18. století
-obraz selského života v 16.-18. století

Současníci:
 Julius Zeyer- český spisovatel., lumírovec
Radúz a Mahulena –divadelní hra
romantická pohádka o opravdové lásce, která zachraňuje před zlou mocí
                 -oslava lásky    

 Josef Václav Sládek- český spisovatel, lumírovec
 Zvony a zvonky –básnická sbírka pro děti
 Obraz dětského světa a představ, srozumitelná forma, často jako bajka, říkanka, ukolébavka
* je zde báseň Lesní studánka
- snaha přilákat děti k básním

Svatopluk Čech – ruchovec, český spisovatel
Nový epochální výlet pana Broučka, tentokráte do 15. Století,román satirický
 Pan Brouček se propadne do podzemní chodby, když odchází z hospody Na Vikárce, dostane se do 15. století- do bitvy na Vítkově, zachová se jako zbabělec a prchá, je odsouzen za zradu, probouzí se v sudu v hospodě Na Vikárce.
-kritika maloměšťáctví (např. zbabělost, neochota bojovat za ideály)
                        
 OBSAH DÍLA:
Čas: 14. století
Prostor: Čechy hrad Karlštejn

Podrobný děj:
    1. Děj se odehrává za vlády Karla IV., tedy ve 14. století.
Na hrad Karlštejn byl přísný zákaz vstupu ženám. Octnou se zde dvě ženy v přestrojení za pážata. Jednou je Alena, neteř purkrabího (správce hradu), která se vsadila s otcem o to, že když se ji podaří zůstat přes noc na hradě, smí si vzít císařova šenka pana Peška. Druhou ženou je sama císařovna Alžběta. Ta se na hrad vydala kvůli císaři, protože už nemohla vydržet stesk a žárlivost. Na hrad dorazí návštěva, vévoda Štěpán Bavorský, který má diplomatické poslání a král cyperský a jeruzalémský Petr, kterému se zákon o nepřístupnosti žen nelíbí.
2. Císařovna se přizná arcibiskupovi Arnoštovi, co ji na Karlštejn přivedlo. Arnošt ji chce dokázat, že nemusí mít obavy, a tak ji postaví na stráž před císařovu ložnici místo Peška. Ten má předstírat nemoc. Před císařovou ložnicí se Petr snaží páže políbit (protože správně tuší, že je to žena), ale to se brání a zlomí mu meč. 
3. Císař vyjde z ložnice a pozná přestrojenou císařovnu (je to jediná žena, která umí lámat meče). Arnošt pak císařovi vysvětluje, že chtěl císařovnu vyléčit ze zbytečných obav, tedy ze žárlivosti. 
4. Pešek mezitím sdělil purkrabímu, že je Alena na hradě. Purkrabí je v rozpacích, ještě když ho Pešek prosí o jeho svědectví pro Alenina otce. 
5. Alena s Peškem jsou ve strážnici. Císař chce prozradit císařovninu přítomnost hostům, ale Arnošt doufá, že k tomu nedojde. Najednou purkrabí oznámí Arnoštovi, že je na hradě jeho neteř a že byla pážetem před císařovou ložnicí. Tím je zachráněna čest císařovny. Štěpán narazil na Alenu ve strážnici a ta s ním začala šermovat, ale Karel zarazí boj a vytkne mu, že bojuje s ženou. Pak na oko propouští pana Peška ze služby, ale vzápětí ho pasuje na rytíře a dává mu dům v Praze, aby se mohl oženit s Alenou. Mezitím se císařovna převlékla a přijela na hrad, jako by zabloudila při lovu. Karel ji vzápětí doprovází na její hrad Karlík. Nakonec král povolí ženám vstup do hradu.

Stručný děj:
Karel IV. Zakázal přístup na Karlštejn všem ženám. Na návštěvu přijíždí cyperský a jeruzalémský král Petr a vévoda Štěpán Bavorský. Nezávisle na sobě přijíždí i dvě ženy, královna Alžběta, která nemohla unést stesk po králi a svou žárlivost a neteř purkrabího Alena. Ta z lásky ke královskému šenkovi Peškovi chce vyhrát sázku s otcem, aby povolil jejich sňatek. Obě ženy se přestrojí za pážata. Král Petr tuší, že páže v předpokoji císaře je žena, žádá po něm polibek a při souboji mu páže zlomí meč. Císař Karel pozná svou ženu, která jako jediná žena umí lámat meče. Následně je vyzrazena přítomnost Aleny. Císař je za tuto okolnost vděčný, protože to zachránilo čest královny. Aleně je proto odpuštěno a Pešek je pasován na rytíře. Císařovna předstírá svůj příjezd na Karlštejn s omluvou, že zabloudila při lovu. Císař ji následně doprovází na její hrad Karlík a ruší zákaz vstupu žen na Karlštejn.

Hl. myšlenka = téma: zábavnou formou připomíná slavné období našich dějin za vlády Karla IV.
Charakteristika hlavních postav:

Karel IV.- velmi moudrý a chytrý král a císař, laskavý, hodný a milující manžel
Alžběta- žena Karla IV.- oddaná, milující manželka, rázná a energická
Alena – tvrdohlavá, milá, statečná
Kompoziční výstavba: (viz čísla v ději)          
 1. expozice  - výchozí situace
 2. kolize – zápletka
  			 3. krize – vyvrcholení, růst napětí
 4. peripetie – obrat v ději                                                                       
   			 5. katastrofa – rozuzlení, vyvrcholení konfliktu

Lit. druh: drama

Lit. žánr: 
divadelní hra (drama) -veselohra- děj a pocity hl. postav se nevypravují, ale hrají se na jevišti, je postavena na dialogu a monologu.



Jazyk: - monology, dialogy (živé), scénické poznámky (v závorce)
    • historismy –např. manové, to jest královská stráž
    • archaismy -např. rci-řekni
    • vtipné zápletky
    • zastaralá slovní spojení

Styl: umělecký



Filmové zpracování: Noc na Karlštejně (1973)

Režie: 
Zdeněk Podskalský st.

Hl. role: 
Karel IV. (Vlastimil Brodský)
Alžběta (Jana Brejchová)
Alena (Daniela Kolářová)