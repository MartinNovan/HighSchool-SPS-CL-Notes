# Vypracování 1
**Antoine de Saint-Exupéry(„exipery“)** (1900-1944) **Francouz**
**Překlad:** Zdeňka Stavinohová
**Malý princ** (1943)
**1. pol. 20. století** - **moderní literatura-** tvořil mezi dvěma světovými válkami a za 2. sv. války
**1. sv. válka -1914 - 1918, 2. sv. válka 1939 - 1945**
**Význam:** prozaik, publicista
## **Život autora:**
-pocházel z francouzské šlechtické rodiny z jižní Francie  
-letec  
-za války odešel do USA, aby pomohl osvobodit Francii, při jednom průzkumném letu ke konci války beze stopy zmizel
## Další díla: 
stačí dvě!!!Jsou to romány  
**Citadela** - nedokončené dílo, je souhrnem meditací o lidském údělu.  
**Noční let** - kniha vypráví o letcích dopravujících poštu do vzdálených míst, často hazardují se životem (nepřízeň počasí) **Země lidí** - s ústředním motivem ztroskotání nad pouští, které zažil na vlastní kůži.  
## **Současní autoři:**
**Ernest Hemingway**  
**Komu zvoní hrana** - občanská válka ve Španělsku proti nacismu ve 30. letech, milostný motiv, moc války,která dokáže převrátit dobro v zlo
**Henri Barbusse („bárbis“)**  
**Oheň** - Otřesný deníkový záznam vojenské čety, vlastní zážitky z fronty, pásmo scén, epizod, bez ústředního hrdiny.(ukazuje hrůzy války, kritika války)
**Erich Maria Remarque  
Na Západní frontě klid** - Hlavní hrdina Pavel jde s ideály bojovat na frontu 1. sv. války, zde kromě ideálů ztrácí i své kamarády a na frontě umírá (protiválečný román)
## **Děj – obsáhlejší verze**
Příběh začíná ve chvíli, kdy pilot ztroskotá se svým letadlem uprostřed Sahary. Najednou se u něho objeví malý chlapec - malý princ. Jejich rozhovor začne tím, že malý princ chce po pilotovi, aby mu nakreslil beránka. Pilot beránka nakreslí několikrát znovu, protože malému princi se pořád nelíbí. Dokonce se rozčílí, když malý princ není stále spokojen, nakreslí jen bedýnku a řekne: "To je bedýnka. Beránek, kterého chceš, je uvnitř!" Načež malý princ je konečně spokojen. Tím začne jejich přátelství.
Poté malý princ začne pilotovi vyprávět, odkud přišel, o své malé planetce B612. Ve vyprávění můžeme nepřímo nalézt různá poučení. Malý princ musí na planetě pravidelně plít semena baobabů. Kdyby jeden den vynechal, baobaby by se rozrostly a poté by mohly roztrhat celou planetku. Je důležitá pravidelnost a pečlivost.
Příběh dále pokračuji vyprávěním o květině malého prince. Na jeho planetku přiletělo neznámé semeno a vyklíčila z něj krásná rostlina. Květina se pořád pyšnila svojí krásou a malému princi poroučela, jak se o ni má starat. I když mu celou dobu poroučela, ve skutečnosti jen skrývala svoji něžnost a lásku k malému princi. On to však tehdy nechápal. Až když malý princ odjížděl, květina mu řekla, že ho má celou dobu ráda.
Na své planetce měl tři sopky, z nichž jedna byla vyhaslá. Pro jistotu ale všechny tři vymetal, aby se něco nestalo. Důležitá byla pravidelnost a zodpovědnost. Navštívil sedm planet. Na první planetě byl král, který žil sám a chtěl někomu vládnout. Myslel si, že vládne celému vesmíru. Viděl v princovi svého poddaného. Na druhé planetě žil domýšlivec, který v každém viděl svého obdivovatele. Na třetí planetě žil pijan,který se neuměl zbavit svého zlozvyku. Na čtvrté byznysmen, který počítal hvězdy. Myslel si, že mu patří. Na páté planetě žil lampář, který rozsvěcoval a zhasínal lampu. Ale jeho planeta se točila tak rychle, že ji rozsvěcoval nebo zhasínal každou minutu. Na šesté planetě žil zeměpisec, který považoval svoji vědu za nejdůležitější, pouze zapisoval do knih a připadal si příliš důležitý na to, aby počítal města, řeky a hory. Čeká na badatele, kteří mu podají zprávu o okolí.
A jeho sedmá navštívená planeta byla Země. Na poušti potkal hada. Ten mu řekl, že když někoho uštkne, může ho vrátit zpátky na zem, ze které přišel. Poté potká květinu. Ta mu řekne, kde jsou nějací lidé, malý princ se vydá tím směrem.  
Šel pořád dál, až došel do zahrady plné růži. Zde byly všechny květiny jako ta, kterou měl na své planetce. Ta mu přitom tvrdila, že je jediná na světě. Byl smutný z toho, že si myslel, že má doma unikát a přitom má květinou stejnou jako všechny ostatní.  
Najednou se kus od něho objevila liška. Ale nepřibližovala se k němu. Vysvětlila mu, že se k němu nemůže přiblížit, protože není ochočená. Nejdříve si musí vytvořit pouta, aby mu dovolila se k ní přiblížit. Teď pro sebe nejsou ničím důležitým. Jsou jen jedni z mnoha. Ale poté, co si vytvoří pouta, budou jen oni dva.  
Postupně se malý princ s liškou spřátelil. Každý den mu dovolila o trochu víc se přiblížit. Když nastal čas jeho odchodu, brečela. Ale obilí jí připomínalo malého prince, protože mělo stejnou barvu jako jeho zlaté vlasy. Při rozloučení mu řekla liška moudro: "Stáváš se navždy zodpovědným za to, cos k sobě připoutal".
Malý princ všechny své zážitky vyprávěl pilotovi. Na poušti byli již osmý den. Došla jim skoro voda. Vydali se na cestu ke studni. Cestou si povídají. Malý princ bude mít výročí jeho příletu na Zem. Malý princ připravuje něco, o čem pilovat neví. Princ ho žádá, ať jde opravovat svůj stroj. Další večer se tu sejdou.  
Když pilot další večer přišel, viděl, jak malý princ seděl na zdi a povídal si s hadem. Malý princ si domlouval návrat na svoji planetu. Pilot byl smutný. Poté se malý princ nechal uštknout hadem a vrátil se zpátky na domů na svoji planetku. Malý princ nechal na Zemi svoje tělo a vrátil se ke své květině. Letec na něj bude celý život s láskou vzpomínat obzvlášť, když se podívá na hvězdy.
## **Děj – stručnější verze**
Na začátku příběhu se malý princ, který přicestoval ze vzdálené planetky, setkává s pilotem (autorem-vypravěčem), který ztroskotal na Sahaře a snaží se opravit své letadlo. Pilot se postupně s princem sbližuje a seznamuje se s jeho dětským světem plným fantazie, kterému sám již odvykl. Malý princ dokáže v pilotově kresbě rozpoznat slona v břiše hroznýše nebo se radovat z namalované krabice, v níž se ukrývá beránek. Poté hovoří o svém domově, kde zanechal svou růži, po které se mu nyní stýská. Dále vypráví o planetách, které navštívil před svým příchodem na Zemi, a o jejich obyvatelích - o králi bez poddaných, o domýšlivci, pijanovi, byznysmenovi, lampáři a o zeměpisci. Na naší planetě se potkává s liškou, kterou si ochočí a pochopí díky ní význam přátelství a jedinečnost těch, které máme rádi. Společně s pilotem pak nachází studnu, u níž se rozloučí. Princ se nechá uštknout hadem a jeho duše se vrací zpět na planetku k opuštěné růži. 
## **Téma=hlavní myšlenka díla:** 
vykreslení vlastností lidí…negativních, jako je pijan, ale i kladných…naivní krásná duše prince – představa, jak by měl vypadat svět

**Charakteristika hlavních postav:  
**Malý princ - velmi citlivý a vnímavý; hodný, bezelstný, nezkažený, mladý, nevinný, křehký; má rád západy slunce; zpočátku pochybuje o ryzosti lásky jeho květiny, je zklamaný lidskými charaktery, později nachází skutečný smysl života (láska, přátelství); nechápal svět dospělých (zloba zášť, faleš, chamtivost...)  
Pilot - autor díla; dospělý vypravěč příběhu, trochu samotář a snílek
## **Čas:** 
čas – není přesně určen(1.pol.20.st.)
## **Prostor** 
- planeta Země, Sahara a 7 dalších planet a planeta malého prince
## **Kompoziční výstavba:** 
retrospektivní
## **Literární druh:** 
epika
## **Literární žánr:** 
pohádka pro dospělé – smyšlený příběh s filosofickými úvahami o důležitosti lásky a přátelství
## **Vypravěč:** 
subjektivní dále převládá objektivní
## **Vyprávěcí postupy:** 
ich-forma, er-forma
## **Jazyk a styl:**  
-jazyk spisovný  
-autobiografické prvky (autor dvakrát havaroval v poušti)  
-jednoduchý jazyk  
-monology  
-metafory  
-přirovnání  
-personifikace
## **Styl:** 
umělecký

**Film:** Stanley Donen (1974)

  
  

  
  

  
  

  
  

  
  

  
  

  
  

  
  

  
  

  
  

  
  

  
  

  
  

  
  

  
  

  
  

  
  

Václav Halama