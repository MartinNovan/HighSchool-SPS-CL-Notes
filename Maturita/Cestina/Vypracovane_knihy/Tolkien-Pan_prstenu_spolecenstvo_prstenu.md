# Vypracování 1
John Ronald Reuel Tolkien (1892 – 1973)

**Pán prstenů: Společenstvo Prstenu (1954)**

  

**J. R. R. Tolkien:** anglický spisovatel jihoafrického původu, autor fantasy literatury, profesor jazykovědy na Oxfordské univerzitě

  

**Fantasy literatura:**

- rozvíjí se v 2. polovině 20. století
    
- děj se odehrává v imaginárním světě, který je alternativou skutečného světa
    
- čerpá z mytologie, z bájí a z hrdinských eposů
    
- podstatnou složkou jsou nevysvětlitelné, nadpřirozené úkazy a projevy magie
    
- nejvýznamnější představitelé:
    
- **J. R. R. Tolkien (Brit) –** díla situována ve fiktivním světě Středozemě
    
- **Terry Pratchett (Brit) –** díla situována ve fiktivním světě Zeměplochy
    

**O životě:**

- Tolkien se narodil v Jižní Africe, ale brzy se s rodinou přestěhoval zpátky do VB
    
- účastnil se 1. Světové války, bojoval v bitvě na Sommě (1916)
    
- po válce získal titul profesora angličtiny na Oxfordské univerzitě a působil zde až do odchodu do penze
    
- za své celoživotní dílo obdržel Řád Britského impéria
    
- po jeho smrti se vydávání a uspořádání jeho děl ujal syn Christopher
    

**Další díla:**

- Hobit aneb Cesta tam a zase zpátky (1937)
    
- poutavý a napínavý příběh ze světa Středozemě, zápas zla a dobra, fantaskní mytologické a pohádkové prvky
    
- úvodní dílo k trilogii Pána prstenů
    
- velká cesta hobita Bilbo Pytlíka, čaroděje Gandalfa a třinácti trpaslíků za uloupeným pokladem
    
- hobité = nenápadný nárůdek milující mír a veselí a pohodlí x střed s úžasným a zároveň nebezpečným světem
    
- Silmarillion (1977)
    
- mytologický cyklus legend
    
- líčí stvoření a vybudování světa Středozemě
    
- vydáno po Tolkienově smrti jeho synem Christopherem
    
- Nimralův list (1945)
    
- filosofická povídka sepsaná těsně před 2. sv. válkou
    
- vypráví o malíři Nimralovi, který žije ve společnosti, v níž umění není ceněno
    
- povídka vypovídá o Tolkienově přístupu k umělecké tvorbě a o jeho chápání života
    

  

**Tolkienovi současníci:**

- **Ray D. Bradbury** (Američan, 2. polovina 20. století – sci-fi)
    
- 451 stupňů Fahrenheita: román, obraz technicky vyspělé, ale nekulturní civilizace, potlačování svobodného myšlení, barbarská společnost pálící knihy
    

  
  
  

- **George Orwell** (Brit, 2. polovina 20. století – antiutopie)
    
- Farma zvířat: alegorická románová bajka, satirický obraz stalinismu, jeden druh zvířat tyranizuje druhý, nebezpečí násilí, despotismu, varování
    
- **Arthur C. Clarke (**Brit, 2. polovina 20. sotletí – sci-fi)
    
- Setkání s Rámou: tetralogie, romány,setkání s neznámými civilizacemi
    

  

**Obsah:** první díl trilogie Pána prstenů, odehrává se ve fiktivním světě Středozemě

- Podrobný děj:  
    Stejně jako v předešlém vyprávění ze Středozemě jsou ústředními hrdiny malí hobitové. Děj začíná oslavou 111. Narozenin hobita Bilba Pytlíka, jehož synovcem je Frodo Pytlík. Bilbo se rozhodne ze svého domova odejít pryč a při oslavě způsobí rozruch tím, že pomocí kouzelného prstenu, který získal při svém putování, zmizí. Daleko od Hobitína, na východě, se do pohybu dává zlo. Ochráncem dobra byl bohy určen čaroděj Gandalf, který má zálibu právě v Hobitech.  
    Gandalf přiměje Bilba, aby prsten přenechal svému synovci, a on také tak učiní. Čaroděj mladému a nyní osamocenému hobitovi Frodovi sdělí, že musí společně se svým průvodcem Samem Křepelkou donést prsten do Hůrky. Dva hobiti se vydávají na cestu a brzy se k nim připojují jejich přátelé Smíšek a Pipin. Prochází Starým hvozdem, kde se setkávají s podivuhodnou postavou Toma Bombadila, jenž je zachránil před zlými duchy. Hobiti dále putují, zatímco jim sou v patách Černí jezdci, sluhové zlého pána Saurona, který prahne po svém prstenu moci.  
    Hobiti v Hůrce marně čekají na Gandalfa a namísto toho se setkávají s Chodcem (Aragornem). Společně s ním pokračují ve své cestě, tentokráte do Roklinky k elfům. Po cestě he Frodo dostižen a raněn Černými jezdci. S pomocí elfů však Hobiti unikají smrti a dostávají se do Roklinky.  
    V Roklince se koná rada elfa Elronda, na které se rozhodne, že Frodo nadále ponese břímě prstenu až k hoře v Mordoru, kde má být prsten zničen. Ustanoví se Společenstvo prstenu, jehož členy jsou hobiti, Gandalf, Aragorn, elf Legolas, trpaslík Gimli a zástupce lidí Boromir. Společenstvo se vydává na cestu a zažívá mnohá dobrodružství.  
    V útrobách Mlžných hor umírá Gandalf v souboji s monstrem Balrogem. Omráčené zbytky Společenstva se dostávají do kouzelného elfského lesa Lothlórienu, kde si odpočinou. Frodo se setkává s královnou Galadriel a pomocí ní, zjišťuje, že je pouze jeho údělem prsten zničit, a že je s prstenem už navždy provázán i jeho život. Přijímá svou roli pokorně. Společenstvo se vydává dál z lesa až k pláním Parth Galenu. Zde se Boromira zmocní touha po prstenu a zaútočí na Froda. Hobita to poleká a společně se Samem opouští Společenstvo. To se díky smrti Boromira, kterého zabili skřeti, rozpadá. Smíšek s Pipinem jsou skřety zajati a odvlečeni. Aragorn, Legolas a Gimli se vydávají za skřety a Frodo se Samem dále pokračují ve své pouti sami dva.
    
- Stručný děj:  
    Děj začíná v době Bilbových 111. narozenin. Bilbo se vydává znovu na cesty a prsten, nalezený během jeho první cesty, odkazuje svému synovci Frodovi. Po nějakém čase se Frodo spolu s hobity Smíškem, Samem a Pipinem vydají na cestu do roklinky, protože musí dopravit prsten do bezpečí. Po cestě se k nim přidá chodec Aragor, který je vede do Roklinky, vesnice Elfů. Cestou prožívají mnohá dobrodružství. Jsou stíhání sauronovými Černými jezdci.  
    Když dorazí do Roklinky, zástupci Středozemě se domluví, že prsten musí být zničen. Určí Společenstvo prstenu, které má jít prsten zničit. Ve Společenstvu jsou: Frodo, Sam, Smíšek, Pipin, Aragorn, čaroděj Gandalf, elf Legolas, člověk Boromir, a trpaslík Gimli. Společenstvo vyrazí na cestu k hoře Osudu, ve které jedině může být prsten zničen. Na cestě musí překonávat různé překážky. Gandalf umírá v boji s démonem Balrogem v Morii. Ochromené Společenstvo se nakonec rozpadá, když se Boromir chce zmocnit prstenu. Frodo se zalekne a společně se Samem pokračuje dál sám. Skřeti zabijí Boromira a zajmou Smíška a Pipina. Aragorn, Legolas a Gimli se vydávají na záchranu unesených hobitů.
    

  

  

**Hlavní myšlenka:** Všechna Tolkienova díla přinášejí ve velmi čtivé a zábavné formě poselství o **smyslu historie, života a smrti. Ústřední myšlenkou je boj dobra se zlem,** který ve své době odkazoval ke světovým válečným konfliktům (ačkoliv to Tolkien popíral). Oslavuje dobré vlastnosti prostých hobitů, kteří pomocí nich dokážou překonávat i ty nejtěžší okamžiky ve svých životech.

  

**Frodo Pytlík:**

- zpočátku vesele a bezstarostně žijící hobit
    
- v průběhu děje se stane nositelem nejtěžšího břemene a mění se na rozvážného, spíše tichého člena společenstva.
    
- veškerá pozornost je soustředěna kolem něho
    
- je odvážný, skromný, dobrosrdečný a rozhodný
    

  

**Kompozice:**

- chronologická kompozice, děj rozdělen do kapitol
    
- původně se tento jeden díl skládá z dvou knih
    

**Literární druh:** EPIKA= vyjadřuje děj, příběh rozvíjen vypravěčem a postavami

**Literární žánr:** ROMÁN= rozsáhlý prozaický příběh, více dějových linií, hlavní postava se v průběhu rozvíjí

  

**Vypravěč:** objektivní

**Vyprávěcí postupy:** er-forma

  

**Styl:** umělecký

**Jazyk:**

- spisovný jazyk
    
- vyprávěcí, popisné, charakterizační postupy
    
- bohatý jazyk, nedílnou součástí je uměle vytvořený jazyk a terminologie podle Tolkiena – smyšlené názvy
    
- přirovnání, gradace, přechodníky, archaismy
    
- propracování detailů, objevují se zde krásné básně a zpěvy (lyrické a lyrickoepické prvky)
    
- personifikace (kruhy kamenů se šklebily), oxymóron (tma kolem nich zmlkla a vítr nepřinesl žádné volání), metafora (přes dávno utonulou zem), epiteton (vítr fouká na časy a na ptačí křídla)
    

  

**Film:** Pán prstenů: Společenstvo prstenu (2001), režie: Peter Jackson, hrají: Ian McKellen,  
Elijah Wood, Christopher Lee , film získal 4 Oscary