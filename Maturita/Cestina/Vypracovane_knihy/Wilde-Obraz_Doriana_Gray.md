# Vypracování 1
**Oscar Wilde („vajld“)** (1854 – 1900) Anglie

**Obraz Doriana Graye („greje“)**

  

Umělecký směr: dekadence

Časové období: konec 19.st.

Dekadence:

- = úpadek, zalíbení v náladách smutku, skepse, nudy a marnosti
    
- opovržení životem
    

  

Význam autora:

Psal romány,divadelní hry a moderní pohádky

  

Život autora:

- Anglický dramatik irského původu.
    
- Byl ovlivněn z homosexuality a odsouzen k dvěma letům káznice s nucenými pracemi.
    
- Žil svobodně bez ohledu na konvence a pokryteckou morálku vyšších vrstev.
    

  

Další díla:

**Strašidlo cantervillské** –povídka- Do starého anglického šlechtického sídla Canterville se přestěhuje i přes varování, že na zámku straší, rodina diplomata. Strašidlo chřadne a strádá, protože není schopno snést, že někdo nevěří v jeho existenci nebo se ho nebojí. Prostřední dítě Virginie však strašidlo vysvobodí z jeho nekonečného mučení tím, že opláče jeho hříchy, pomodlí se a přimluví se za něj u Boha. Strašidlo díky této službě dojde pokoje, nemusí už více strašit.  
  

**Šťastný princ a jiné pohádky –** netradiční pohádky, skrytá satyra a morální učení o hodnotách lásky a přátelství. Pohádka Slavík a růže – Mladý student je zamilován do dívky, která ho odmítá, dokud jí nepřinese rudou růži. Růže ale nikde nerostou a tak se student rozbrečí. Uslyší ho slavík a nabídne mu pomoc. Studentovi růži sežene, i když sám kvůli tomu zemře. Dívka mladíka i přesto odmítne.

**Jak je důležité míti Filipa -** komedie

  
  

Další autoři: prokletí básníci (pobuřovali svým životem a dílem společnost a oni ve svých dílech společnost kritizovali) z Francie

**Charles Baudelaire** **(šárl bodlér)**

Francouz hledání krásy v ošklivosti, v básních se objevují pro tehdejší společnost nepřípustná a nevhodná témata.  
Květy zla – sbírka básní, báseň Zdechlina vypráví o autorovi a o jeho milé, kteří se za jednoho letního rána vydají na procházku. Během ní narazí na mršinu, jíž básník navzdory její hnilobě a hnusu obdivuje a přirovnává ji ke své milé, která podle jeho slov skončí stejně jako mrtvola. Nakonec dodává, že i když jeho kráska bude rozežrána od červů hnít v hrobě, on si uchová její krásu navždy ve vzpomínkách.

  

**Jean Arthur Rimbaude** **(žan artyr rembo)**

Francouz,

Opilý koráb – báseň nemá děj, autor se ztotožňuje s korábem a symbolicky popisuje svůj život. Svůj život popisuje jako úplně ztracený a že mu už nemůže nikdo pomoct. V jedné části básně chce všechno vzdát, ale v jiné zase vzpomíná na svou rodnou zem a přemýšlí o svém bezstarostném dětství.

  

**Paul Verlaine** **(pol verlén)**

Francouz,

Saturnské básně –básnická sbírka

**Obraz Doriana Graye !!!Do písemnky připravit stručný obsah!!!**

Děj: Malíř Basil Hallward maluje portrét v rozkvetlé zahradě. Lord Henry ho označí za nejlepší Basilovo dílo a chce jej poslat na prestižní výstavu. Basil ale odmítá, protože do obrazu vložil příliš mnoho ze sebe. Na obraze je nezletilý a krásný mládenec - Dorian Gray, kterého potkal a spřátelil se s ním. Lord Henry by se s ním také rád seznámil, to ale Basil odmítá, protože si myslí, že by mohl Dorianovu nevinnost zkazit.  
Sluha ohlašuje Dorianův příchod, který jde stát malířovi modelem, a dojde i k seznámení s Lordem Henrym. Dorian je okouzlen Henryho nemilosrdným přístupem k životu a svéráznými názory. Okamžitě se stanou přáteli. Henry mu lichotí a vyzdvihuje jeho krásu. Dorianovi ale říká, že krása a mládí jsou pomíjivé, a tak by si měl život užít, dokud je mladý.  
Proto si Dorian přeje, aby dokončený obraz stárl místo něj a on zůstal na věky mladý.

Dorian se chce oženit s mladičkou Sibylou Vaneovou, kterou viděl hrát v divadle. Líbí se mu role, které na divadle hraje. Ona ani nezná jeho jméno a říá mu Princ z pohádky. Rodina ji ale nepodporuje, a její bratr James slibuje, že Doriana zabije, jestli jeho sestře ublíží. Basil, Henry a Dorian se jdou na Sibylu podívat do divadla. Role se jí ale nedaří, protože porád myslí na Doriana. Doriana to, že nezahrála dobře svou roli, zklame a krutě a pohrdavě Sibylu odmítá. Doma poprvé zaznamená změnu svého obrazu a tak se rozhodne ho dát do podkroví, aby ho nikdo neviděl. Uvědomí si špatnost svého chování a chce se Sibyle omluvit. Je už ale pozdě, protože Sibyla spáchala sebevraždu. Lord Henry mu vymluví jakýkoli pocit viny a Basil je zděšen Dorianovým cynismem.

Dorian se stane velmi oblíbený, ale ničí lidi, kteří se k němu dostanou příliš blízko. Kvůli jeho kráse a mládí mu není nic odepřeno. Proto ho část společnosti začne nenávidět. On si to ale nepřipouští.  
Basil odjíždí na výstavu obrazů do Paříže a chce s Dorianem naposledy mluvit. Chce vědět, jestli ty špatné věci, které se o Dorianovi říají, jsou pravdivé. Dorian vše popírá a Basil mu věří. Pak ale Doriana napadne, že za všechno jeho utrpení, které vychází z obrazu (noční můry, stavy deprese…) je Basilova vina, protože to on obraz namaloval. Chce mu ho tedy ukázat. Basil se na obraz podívá a je zděšený. Věří, je že v obrazu dábel a pokouší se Doriana obrátit na dobrou víru. Je už ale pozdě a Dorian Basila zabije.  
Druhý den píše Dorian dopis bývalému příteli Alanu Campbellovi. Dorian mu vyhrožuje, a tak je Alan nucen využít svých chemických dovedností a mrtvé tělo Basila rozpustit v kyselině.

Večer jde Dorian do společnosti pro opium. V jedné hospodě ho nazvou Princ z pohádky, a uslyší to James Vane, který je ve stejné hospodě. Sleduje Doriana po ulici a nakonec na něj namíří revolverem a chce ho zabít. Dorian se ale vymluví, že on nemůže být ten, kvůli kterému jeho sestra zemřela. Bylo to už před 18ti lety a Dorian vypadal stále na 20 let. Tak ho James nechá jít a omluví se mu. Od jedné prostitutky se dozvídá, že to je on, ale zaprodal duši ďáblu, aby vypadal mladě.  
  
  

Od té doby James Doriana sleduje. Jednou jde ale Dorian s Henrym a další šlechtou na lov, a jeden z Dorianových přátel zasáhne omylem místo králíka nějakého člověka. Později se Dorian dozvídá, že jeho přítel zastřelil Jamese Vanea, a má velkou radost.

Dorian má stále noční můry a nesnáší svůj život. Vše si začne vyčítat – smrt Sibyly, smrt Basila, pokažené životy ostatních…,a chce se polepšit. Jeho obraz se ale žádným dobrým skutkem nezmění. Proto se rozhodne obraz zničit a probodne ho nožem. Obraz se vrátí do původní podoby, z Doriana se stane to, co bylo na obraze a zemře.

Stručnější děj:

Mladý a pohledný Dorian Grey je modelem svému příteli malíři Basilu Hallwardovi. V malířově ateliéru vysloví Dorian přání, že chce zůstat na věky mladý a krásný, jako na portrétu od svého přítele. Dokončený portrét si odnese domů. Dorian se zamiluje do mladé herečky Sibyly Vaneové, ale v okamžiku kdy podá na scéně slabý výkon a zklame celé publikum, ji odmítne a opustí. Sibyly ze zoufalství spáchá sebevraždu. Na Dorianově portrétu se objevují hrubé rysy a vrásky. Malíř Basil se chystá odjet do Paříže, aby mohl tvořit, ale zastaví se u Doriana, aby ho varoval před špatným vlivem lorda Henryho a narůstající špatnou Dorianovou pověstí ve společnosti. Dorian mu ukáže, jak se portrét změnil. Na obraze se objevují všechny jeho špatnosti, Basil se zděsí a Dorian ho zabije. Po vraždě Dorian zavolá známého vědce Campbella a přinutí ho, aby mu pomohl mrtvolu uklidit. Vědec neunese výčitky svědomí a spáchá sebevraždu. Nešťastná náhoda zaviní smrt bratra Sibyly, který se chtěl Dorianovi pomstít za smrt sestry. Dorianovi výčitky svědomí ho dovedou k tomu, že se chce polepšit. Rozhodne se, že nesvede děvče, které právě potkal. Jeho portrét však zůstává nezměněn. Dorian ho ve vzteku probodne a tím zabije i sám sebe. Když našli jeho mrtvolu, nemohli ho poznat, protože vypadal starý a vrásčitý jako na portrétu a na obraze byl mladý.

  
  

Téma -hlavní myšlenka:

-Člověk neunikne svému svědomí, nic nemůže dělat beztrestně

  

Čas: 2.pol.19.st.

Prostor: Anglie,Londýn

  

Kompoziční výstavba: chronologická

Vypravěč –objektivní

Vyprávěcí postupy- er-forma

  

Hlavní postavy:

Dorian Gray – nejdříve nezkažený a nezkušený, lze ho lehce zmanipulovat, je narcistický

- sobec ,myslí jen na sebe
    
- vrah
    

Literární druh: epika

Literární žánr: román s hororovými prvky a faustovským tématem

Román - prozaický útvar; delší než povídka nebo novela; obsahuje více dějových linií, více postav, je zde zachycen vývoj hlavního hrdiny

  
  

  

Jazyk a styl:

- spisovný
    
- archaismy
    
- básnické popisy přírody a interiérů, charakteristiky postav
    
- mnoho podnětných myšlenek a citátů  
      
    

  
  

Filmové zpracování: Dorian Gray (2009), režie: Oliver Parker, hrají: Ben Barnes, Collin Firth, Rebecca Hall, (znát dobrovolně!!!)