# Vypracování 1
**Homér** Řek (8. st. př. n. l.)
**Odyssea**(asi 8. st.př.n.l.)
**Překlad**– Vladimír Šrámek
**Antika** – dějiny a kultura starověkého Řecka a Říma (1. tis. př. n. l. – 476=rozpad západořímské říše), **období archaické** (8. – 6. st. př. n. l.)
## **Současní autoři z období antiky:**
**Sofokles**– Král Oidipus- **tragédie** (Řecko 5. stol. př. n. l.)
**Sapfó** – milostné a svatební písně **lyrické básně** (pro sólový zpěv a lyru, milostná lyrika a oslava bohyně Afrodité), (Řecko 7. – 6. stol. př. n. l.)
**Aisopos****(Ezop)** – Bajky-příběhy, kde se zvířata a věci chovají jako lidé a z kterého vyplývá poučení např.: Pes a kus masa (Pes nesl v zubech kus masa, kdyžprocházel kolem potoka, viděl svůj obraz v hladině. Nevěděl, že je to on a chtěl i ten druhý kus masa jenže mu tam maso spadlo a neměl nic. Hl. myšlenka: Poučení –Nemáme být chamtiví a závistiví a měli bychom se spokojit s tím, co máme.), (Řecko 6. stol. př. n. l.)
## **Homér:**
**Význam:** básník, autor dvou eposů
**Život:** je často nazýván slepým básníkem nebo pěvcem
### **Další dílo autora:**
**Ilias –epos** Zachycuje události z posledního roku války mezi Trojany a Řeky tzv. Trojská válka a vítězné střetnutí řeckého Achillea a trojského Hektora. Hl. myšlenka: velká láska, která přinesla krutý boj, smutek a smrt.
## **Odyssea**
### **Obsah: znát k maturitě**
Můžeme ho pomyslně rozdělit do tří částí:
1)Telemachos hledá svého otce Odyssea 2) Odysseus vypráví Fajákům svá dobrodružství 3)Fajákové dopraví Odyssea na Ithaku, kde bojuje se svým synem s nápadníky své manželky
Příběh začíná tím, jak Pallas Athéna prosí boha Dia, aby propustil Odyssea, který je vězněn na ostrově Ogýgii nymfou Kalypso. Zeus rozhodne, že Odysseus bude propuštěn ze zajetí a že se bude moci vrátit na Ithaku. Tento rozkaz, předal Kalypso posel Hermes. Odysseus si tedy postavil vor a Kalypso mu poslala příznivý vítr. To, že byl Odysseus propuštěn, ale zjistil Poseidon a seslal na Odyssea bouři, která mu vor zničila. Pomohla mu ale bohyně Leukothee a Pallas Athéna, takže se dostal na pobřeží ostrova Fajáků. Tam ho našla princezna Nausikáa, odvedla ho do paláce a pohostila ho. On jim na oplátku vyprávěl o válce v Troji a jeho dobrodružstvích.
Odysseus jim vyprávěl o všemožných dobrodružstvích a nebezpečích, které zažil na své cestě domů. Například jak je moře zahnalo na ostrov Kyklopů. Odysseus se vydal s dvanácti muži na ostrov a vlezli do jeskyně na pobřeží. V jeskyni bydlel Polyfém, syn boha Poseidóna. Když se Polyfém vrátil z pastvy se svými ovcemi a uviděl je v jeskyni, zavalil vchod obrovským kamenem. Polyfém za jeden den snědl šest mužů. Rozhodli se tedy, že ho opijí vínem. Když se tak stalo, řekl mu Odysseus, že se jmenuje Nikdo. Ve spánku mu propíchli oko,a když Polyfém zařval, přiběhli jeho kamarádi, kteří se ho ptali, kdo mu to udělal a on odpověděl Nikdo. Odysseus a jeho zbylí muži uprchli z jeskyně tak, že se skryli pod břicha ovcí a tedy Polyfém je nenašel, protože kontroloval jen jejich hřbety.
Poté dopluli na Kozí ostrov, kde sídlil vládce větru Aiola, který jim daroval vak se všemi větry, kromě větru, který směřoval na Ithaku. Těsně před Ithakou Odysseus usnul, a protože posádka byla zvědavá, rozvázali vak a v tu chvíli se strhla hrozná bouře, která je odvála daleko od jejich domova.
Také dopluli například na neznámý ostrov, kde bydlela krásná čarodějka Kirké. Ta je pohostila, ale jídlo polila kouzelnou šťávou a proměnila je ve vepře. Odysseus mezi nimi ale nebyl. Pomohla mu Athéna, která mu dala bylinu, jenž ho ochrání. Kirké, se nepodařilo Odyssea proměnit a on ji přinutil, aby proměnila jeho muže zpátky.
Odysseus byl i v podsvětí, kde se dověděl o své budoucnosti.
Pallas Athéna mu pomohla, když proplouvali kolem Sirén. Svým mužům nalil do uší vosk, aby neslyšeli jejich zpěv a sám se nechal připoutat ke stěžni.
Podařilo se jim též proplout kolem dvou mořských příšer Charybdis a Skylly. Nakonec dopluli na ostrov, kde měl svá stáda bůh Hélius. Odysseus věděl, že nesmějí sníst ani jednu ovci, ale posádka ho neposlechla. Hélius se jim pomstil tím, že zničil jejich loď. Odysseus, kterého chránila Pallas Athéna, doplul na ostrov k nymfě Kalypsó.
Druhý den ho Fajákové odvezli i se spoustou darů na Ithaku. Athéna ho proměnila ve starce, on navštívil starého pastýře a setkal se zde se svým synem Telemachem (který ho mezitím, co on byl na ostrově Fajáků a nymfy Kalypsó, hledal) a ukázal se mu. Společně naplánovali, jak se zbavit všech nápadníků jeho ženy Penelopy. Telemachos měl ze sálu schovat všechny zbraně a nechat tam pouze pro sebe a Odyssea. Mezitím se Penelopé rozhodla, že si konečně vybere z nápadníků svého budoucího manžela. Dala jim ovšem úkol, ve kterém museli napnout tětivu Odysseova luku a šípem prostřeli najednou dvanáct ok ve dvanácti sekerách, které byly zabodnuty za sebou do země. Nikomu se to nepodařilo, protože tento úkol mohl splnit pouze Odysseus. Když Penelopé viděla, že se to nikomu nepovedlo, odešla. Poté co odešla, vzal luk Odysseus, který byl stále přestrojen za starce a prostřelil všech dvanáct seker. Nápadníci poznali, že je to Odysseus a chtěli s ním bojovat, ale neměli zbraně a většina byla zabita. Penelopa tomu nechtěla věřit, a proto Odyssea vyzkoušela. Řekla, že mají jeho postel vynést ven z ložnice. On jí odpověděl, že je to nemožné, protože jeho postel je ze stromu, který rostl uprostřed jejich ložnice. Penelopa poznala, že je to Odysseus a padla mu kolem krku. Na Odyssea byli rozzlobeni otcové mrtvých nápadníků a chtěli se mu pomstít. Pomohl mu Zeus a vymazal všem z hlavy pomstu. Odysseus mu poté přinesl oběť a byli spolu zadobře.*
### Stručný obsah znát do písemky!!! (Znát jména uvedená v závorce)
**Tři části:**
1)Telemachos hledá svého otce Odyssea 2) Odysseus vypráví Fajákům svá dobrodružství 3)Fajákové dopraví Odyssea na Ithaku, kde bojuje se svým synem s nápadníky své manželky
Po vítězné trojské válce(trvala 10 let) se Odysseus se svými muži vrací zpět domů(vrací se 10 let) na Ithaku, kde je králem.**Bůh Poseidon** se na Odyssea rozhněvá a zabrání mu v doplutí do království. Odysseus zažívá na své cestě spoustu dobrodružství a nebezpečných okamžiků. Všechny je ale překoná díky své odvaze, vychytralosti a rozumu. Dostane se z jeskyně jednookého obra Polyféma (schovají se pod břicha ovcí), přechytračí čarodějnici Kirké (chce je všechny proměnit ve vepře), unikne Sirénám (námořníky připoutá, aby neslyšeli její zpěv a O. si zaleje uši voskem). **Bohyně Athéna** celou dobu Odyssea chrání a nakonec mu pomůže vrátit se zpět domů. Po doplutí se dozví o nápadnících, kteří se chtějí provdat za jeho manželku **Penelopu,** aby získali jeho majetek a vládou nad ostrovem Ithaka. Všechny nápadníky nakonec spolu se svým synem **(Telemachos**) přechytračí(převleče se za žebráka) a přemůže.
**!!!!** **V paláci došlo k soutěži.Penelopé totiž řekla,že si vezme toho, koho šíp pojde smyčkami dvanácti seker („****Sluhov****é** **nesli 12 sekyr. Ka****ž****d****á** **sekyra m****ě****la vedle ost****ří** **otvor ve tvaru ozdobn****é** **bronzové smy****č****ky. Telemachos je za****ť****al v** **ř****ad****ě** **za sebou do zem****ě****.****“)!!!Znát!!! Jen Odysseus úkol splnil.A zabil všechny nápadníky.Pak se nechal poznat své manželce.!!!!***
### **Hlavní myšlenka-téma:**
Snaha autora podat obraz velkého hrdinství a odvahy. Obyčejný člověk, který má odvahu postavit se na odpor bohů. Díky své chytrosti a touze navrátit se na svou rodnou zemi a ke své lásce, překonává nástrahy a po několika letech se vrací domů.
**Do děje tak nezasahují tolik bohové, jako v Ilias. Odysseus se spoléhá více sám na sebe!!!!**
### **Prostor:** 
děj se odehrává na řecké Ithace a na ostrovech v Egejském a Středozemním moři, která Odysseus procestoval
### **Čas:** 
není přesně určeno, řecká mytologie (asi konec 2. tis.př.n.l.)
## **Kompozice:** 
**částečně retrospektivní** (postup prostřednictvím vzpomínky nazpět). Odysseus vypráví o svých dobrodružstvích Fajákům…tak se o nich zpětně dovídá i čtenář…od Fajáků pak jede na Ithaku, **částečně rámcová** (více ucelených příběhů vložených do hlavního příběhu).
### **Literární druh:** 
**převládá** **epika** – literatura s dějem
### **Literární žánr:** 
**epos** – dlouhá báseň s pomalým tokem děje (úvahy, popisy…), s výjimečným hrdinou, který prožívá různá dobrodružství a do děje zasahují bohové nebo mytologické postavy. Homérský epos (viz dole).
### **Vypravěč:** 
je objektivní i subjektivní
### **Vyprávěcí postupy:** 
prolévá se zde er-forma a ich- forma (retrospektivně)
### **Charakteristika hl. postavy:**
**Odysseus-**silný, statný, odvážný, přátelský, milující, lstivý, chytrý hrdina oddaný své rodné Ithace a milované manželce, spoléhá sám na sebe
**Vedlejší postavy:**
**Telemachos-** syn Odyssea, odvážný, silný, obětavý, nebojácný, ochotný plout do veliké dálky, aby získal informace o svém otci
**Penelopa-**manželka Odyssea, věrná, oddaná, trpělivá, chytrá, (čekala na Odyssea 20 let)
### Veršová výstavba 
= homérskéhý epos: znaky:**
**-**časoměrný hexametr (druh verše)
-**časoměrný systém (časomíra)-** rytmus založený na pravidelném počtu slabik a na pravidelném střídání přízvučných a nepřízvučných slabik.
Nejznámější typy časoměrného verše:
hexametr – 6stopý verš
pentametr- 5stopý verš
### **Jazyk:** 
-spisovná čeština
-archaismy, historismy
-řecká jména
-přímá řeč
-psáno ve verších
-bohatý obsah, podrobné popisy
-dynamický děj
-zachycuje psychiku postav
-do děje tolik nezasahují bohové (na rozdíl od Ilias)
-homérský epos
## **Tropy a figury:** 
-epiteta konstans (básnický přívlastek, označuje stálou vlastnost)
-metafora (přenesení pojmenování na základě vnější podobnosti)
-metonymie (přenesení pojmenování na základě věcné spojitosti)
-inverze (neobvyklý slovosled) atd.