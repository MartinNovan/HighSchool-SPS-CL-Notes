# Vypracování 1
**JOHN STEINBECK** (1902-1968) **1. pol. 20. století**

**O MYŠÍCH A LIDECH** (1965)

**Překladatel:** Vladimír Vendyš

  

  

**Období:** 1. polovina 20. století

**Realismus**

Vzniká ve Francii v druhé pol. 19. století.  
Literatura mezi světovými válkami, **americký realismus**, tzv. lost generation.  
Generace amerických autorů 20. let., kteří byli poznamenáni 1. sv. válkou a vystřízlivěli z tzv. _amerického snu._  
Zobrazen pravdivý obraz skutečnosti, bez idealizace.  
Realistický hrdina je typický jednotlivec, v průběhu děje se mění a vyvíjí.  
V dílech autorů se objevují pocity zklamání a skepse. Dochází k rozkladu hodnot, je ztracen smysl života.  
Východiskem je příroda nebo kultura, hrdinové se uzavírají do sebe. Typický hrdina je apatický a těžce navazuje vztahy, nemůže zakotvit.

**Život autora:  
**- americký spisovatel  
- většinu života žil v Kalifornii  
- držitel **Nobelovy ceny z roku 1962 a Pulitzerovy ceny**- [finanční](http://intext.billboard.cz/core/ad_transaction?bdid=a22551ec864f746559f81b91a09482cb0e06166c&att=4&atd=634;1307930334567847922;1542050688;1573;3849;137692;2450;5997059380146748640;250;2;6;3131370711&curl=http%3A%2F%2Fb.topkontakt.cz%2Fbbintext%2Fbbintext-redirect.php%3Fkwl%3DFINAN%C4%8CN%C3%8D%26bdid%3Da22551ec864f746559f81b91a09482cb0e06166c) poměry jeho rodiny nebyly příznivé, a tak musel již jako školák vypomáhat na farmách  
- v sedmnácti letech odešel na studia na univerzitu v San Franciscu, kde se věnoval historii a anglické literatuře  
- ve vysokoškolském diplomu neviděl životní cíl, a tak v roce 1925 definitivně univerzitu opustil  
- odešel do New Yorku jako reportér, rozhodnut stát se spisovatelem  
- žurnalistiky však brzy zanechal a pracoval jako pomocný zedník, námořník na nákladním parníku a dělník v továrně na rybí konzervy  
- zemřel v New Yorku

**Význam:  
**Steinbeck je významný světový autor, jeho díla zobrazuj negativní postoj člověka k moderní civilizaci. Hrdiny jsou tuláci a povaleči, lidé bez domova a práce, ale také bez starostí. Nevidí je negativně, spíše o nich píše s jistými sympatiemi a pochopením pro jejich prohřešky a slabosti. Odsuzuje surovost, násilí, rasismus, hamižnost a vykořisťování člověka člověkem.

## Další díla: romány

**Hrozny hněvu** - Rodina Joadových je nucena vystěhovat se z Oklahomy do Kalifornie - důvodem je moderní zemědělská technika, která nahrazuje lidskou práci.  
V Kalifornii je ale čeká hlad a bída, nelidské zacházení a obrovské zklamání. Rodina se začne postupně trhat. Kniha končí dojemnou scénou, kdy žena dává napít svého mateřského mléka umírajícímu podvyživenému muži. **Příběh přibližuje bídu a osud zemědělských dělníků v 30.** **letech** **20.** **století.**

**Na východ od ráje** - Je románová kronika vycházející z biblického mýtu o Kainovi a Ábelovi. Spletitá historie dvou rodin, Trasků a Hamiltonů, a příběhy jejich členů. Příběh líčí osudy dvou nevlastních bratrů, Adama a Charlese Traskových a Adamových synů. Kniha se zabývá tématy hříšnosti, dobročinnosti, lásky, touhy po uznání, velikosti lidského ducha, lidské schopnosti sebedestrukce a především viny a svobody. Tato témata jsou navzájem propojena biblickými paralelami. **Sociálně****-****kritický román, kritika vztahů ve společnosti.**

  

**Pláň Tortilla** - Děj románu se odehrává ve 30. letech 20. století ve městě Monterey ležícím na kalifornském pobřeží. Plán Tortilla je příběhem o Dannym, jeho přátelích Velkém Joeovi, Pilónovi a jiných, a jeho domě. Neznámý pozorovatel by se o nich zmínil jako o pobudech, opilcích a zlodějích, kterých ve třicátých letech na kalifornském pobřeží potloukala spousta. Avšak autor v nich vidí skupinu lidí, ze kterých vyzařuje láska, vlídnost, radost ze života a také mystický smutek. Popisuje, jak se přátelé seznámili a vytvořili společenství. Vypráví o tom, jaká dobrodružství podnikali. Pro své lumpárny vždy našli pádný důvod a dobrý skutek šel většinou cestou podvodu a krádeže. **Zachycení povah a života těch nejnižších vrstev společnosti.**

  

**Současní autoři:**

**Francis Scott Fitzgerald (1896-1940)  
**– byl americký spisovatel a scenárista  
Velký Gatsby – román; Gatsby je bohatý člověk, který má palác a pořádá velké slavnosti, ale není šťastný. Touží po velké lásce, ale jeho dívka vidí jen bohatství. **Kritika amerického způsobu života.**

**William Faulkner** **(„fóknr“) (1897-1962)** - americký prozaik a básník, nositel Nobelovy ceny za literaturu za rok 1949. Je považován za zakladatele americké jižanské literatury 20. století.Divoké palmy - román, ve kterém Faulkner působivě spojil dvě paralelně se rozvíjející osudové historie: pod názvem Divoké palmy vypráví autor tragický příběh vášnivé a nakonec sebevražedné lásky dvou milenců, kteří se ve své touze po plném a svobodném vztahu střetávají s okolním konvenčním světem, a pod názvem Stařec Mississippi líčí groteskně tragický osud bezejmenného trestance za velké povodně na Mississippi, kterému je za záchranu života těhotné ženy prodloužen trest. **Vztahy ve společnosti.**

**Ernest Hemingway (1899-1961)** - americký spisovatel  
Stařec a moře – novela o boji starého rybáře s rybou, který sice vyhraje, ale pak stejně o rybu přijde. **Poselstvím knihy je: nikdy se nevzdávat.**

  

**O myších a lidech**

**Čas:** 30. léta 20. století

**Prostor:** Kalifornie (venkov)  
  

**Děj – obsáhlejší verze**

Příběh se odehrává v době hospodářské krize. Hlavní postavy jsou dva námezdní dělnící. Putují za prací. George Milton se stará o Lennieho (Lennie Small), ten je zaostalý a přátelský, ale velmi silný. Vyrůstal u tety Kláry, ale ta zemřela. Zamíří k ranči, kde mají domluvenou práci. Lennie má po kapsách mrtvé myši, protože rád hladí jejich srst, ale svýma silnýma rukama je pokaždé nechtěně zabije. O poslední práci přišli, když si chtěl Lennie pohladit šaty jedné dívky a ta si myslela, že ji chce ublížit a oni museli utéct. Jejich snem je koupit si vlastní hospodářství a tam chovat králíky, o které se chce Lennie starat a nutí George, aby mu o tom stále vyprávěl.  
Lennie má v Georgovi vzor a má ho rád a i když se George na Lennieho občas zlobí, tak mu na něm rovněž záleží a brání ho.  
Než vejdou na farmu, zastaví se u tůně, kde George dá Lenniemu instrukce, že se tu má v případě potíží schovat. Přijdou na ranč a seznámí se se správcem, který nadává, protože jsou tu později. Poznají i další dělníky. Jako je uklízeč se starým psem nebo Crookse, co má chromá záda od doby co ho kopl kůň. Je tu také Curley, správcův syn, který boxuje, rád se pere a nesnáší vysoké muže. Protože je Lennie velký, George ho varuje, aby se mu vyhýbal. Curleyova žena, ta se na farmě nudí a koketuje s dělníky, kteří se kvůli tomu dostanou do křížku s žárlivým Curleyem.  
Pro plán koupit hospodářství se nadchne i zemědělec Candy a přidá se k nim, protože je starý a chromÿ a má našetřené peníze. Candy má starého psa, a protože páchne a trápí se, Carlson ho po dohodě s Candym odstřelí. Slim mu pak dá nové štěně. Lennie přemluví George, aby se Slima zeptal na štěně pro něj, nakonec ho dostane.  
Jednou Curley provokuje Lennieho, ten mu ve strachu zlomí ruku. Ostatní Curleye nemají rádi a pohrozí mu, aby všude říkal, že se mu to stalo, když strčil ruku do mlátičky.  
Jeden večer jdou chlapi do nevěstince a Lennie se dá do řeči s chromým černochem Crooksem. Ten je nejdřív nepřátelský, protože černoši jsou v této době spodina a on je zatrpklý, ale pak je rád, že Lennie na chvíli zahnal jeho samotu. Lennie nakonec štěně nechtěně usmrtí, když ho chce plácnout za kousnutí. Schová ho ve stodole, tam přijde Curleyova žena. Povídají si. Lennie se jí svěří o zálibě v hlazení hebkých věcí a ona mu řekne, aby si pohladil její vlasy. Když jí začne cuchat, vyděsí se a křičí. Lennie se jí snaží umlčet a zlomí ji vaz. Curley se snaží Lennieho dopadnout. George ví, že je u jezera a jde za ním. Řekne mu, aby se díval před sebe, povídá mu o budoucnosti. Pak ho zastřelí z milosti.

  

  

**Děj - stručnější verze:**

Hlavními postavami jsou Lennie Small a George Milton. Lennie není z nejchytřejších, je spíš uzavřený do sebe a po smrti tety Kláry se ho ujal kamarád George a chodí spolu pracovat. Lennie je na Georgovi závislý a má ho rád. George často Lenniemu vyčítá, že nebýt jeho, mohl si užívat, ale svým způsobem ho má také rád a nedal by na něj dopustit. I když Lennie moc rozumu nepochytil a vše hned zapomene, práce se neštítí.  
Dostali práci na ranči v Soledadu, kde se seznamují s ostatními pracovníky. Oba sní o tom, jak si spolu pořídí své hospodářství a budou si pracovat na svém. George měl vyhlídnutý takový malý domeček, kde budou mít králíky a pole s vojtěškou. Během pobytu na ranči v Soledadu se k nim přidal ještě starý uklízeč Candy, který sice moc práce nezastane, ale pomůže jim finančně.  
Curley, syn majitele ranče, má ženu, která s ním ovšem není moc šťastná, a tak často vyhledává společnost jiných mužů na ranči. Jednoho dne navštívila i Lennieho, kterému se líbily její vlasy, a tak si je chtěl pohladit, jenomže je hladil tak silně, že žena začala křičet. Lennie se vyděsil a nechtěně jí zlomil vaz. Utíkal se schovat na místo, které mu poradil George v případě, že něco provede. Když Curley zjistil, že je jeho žena mrtvá, vydal se hledat Lennieho a chtěl ho zabít. George však našel Lennieho dřív, a tak ho zastřelil on sám, aby ho ochránil před bolestí a krutým zacházením.

**Téma = hlavní myšlenka díla**:  
Ukázka společenských poměrů na venkově v tehdejší Americe. Kritika a odsouzení násilí, rasismu a vykořisťování lidí.

  

**Charakteristika hlavních postav:**

Lennie – plachý, hodný, necitlivý  
Curleyova žena – hysterická  
George – stará se o Lennieho a má ho rád, je pracovitý  
Curley – žárlivec, nehezký, svou ženu hlídá, ale nevěnuje se jí  
Crooks – černoch, který je inteligentní, ale kvůli barvě pleti je odstrkován

**Kompoziční výstavba:**Děj je chronologický. Základním kompozičním rysem novely je její maximální sevřenost, k níž přispívá logická výstavba zápletky a zúžené spektrum postav. Děj končí na místě, kde začínal (u řeky).

  

**Literární druh –** epika (vyjadřuje děj)

**Literární žánr a definice** – novela (=kratší prozaický útvar, který má jednu dějovou linii a překvapivý závěr)

**Vypravěč:** objektivní

**Vyprávěcí postupy:** er-forma

  

**Jazyk -** jednoduchý, krátké popisy

- obecný a slang
    

  

**Filmy:  
**V roce [1939](https://cs.wikipedia.org/wiki/1939) byla natočena [filmová adaptace](https://cs.wikipedia.org/wiki/Filmov%C3%A1_adaptace) O myších a lidech (_Of Mice and Men_). Režie: [Lewis Milestone](https://cs.wikipedia.org/w/index.php?title=Lewis_Milestone&action=edit&redlink=1), hrají: Burgess Meredith, Betty FieldV roce 1992 byl natočen stejnojmenný film, který režíroval Gary Sinise a zároveň hrál George. Postavu Lennieho hrál John Malkovich.