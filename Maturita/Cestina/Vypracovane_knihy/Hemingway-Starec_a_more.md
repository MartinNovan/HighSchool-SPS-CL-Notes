# Vypracování 1
ERNEST HEMINGWAY (1899-1961) 1. pol. 20. století
STAŘEC A MOŘE (1952) USA
Období: 40. až 60. léta 20. století
Žil ve 20. století, zemřel v 60. letech (na počátku), příslušník tzv. ztracené generace
Ztracená generace – američtí spisovatelé 20. let. 20. st., zažili 1. sv. válku, poznali tedy smrt,
zabíjení se navzájem. Když se vrátili z války do běžného života, nemohli na zážitky z války
zapomenout, ztratili proto radost ze života, nemohli nalézt smysl života, propadali depresím.
Význam: americký prozaik,psal povídky a romány čelní představitel ztracené generace
## Život autora:
- narodil se v rodině lékaře
- podnikal lovecké výpravy do Afriky, zúčastnil se občanské války ve Španělsku
- za války byl na Kubě, kde hledal ponorky, po válce zde chytal ryby
- život ukončil sebevraždou (zastřelil se puškou)
## Další díla:
Komu zvoní hrana - občanská válka ve Španělsku proti nacismu ve 30. letech. Milostný motiv.
Hlavní myšlenka poukazuje na moc války, která dokáže převrátit dobro v zlo.
 Děj románu se odehrává ve 3 dnech, které prožije na straně republikánů americký dobrovolník Robert Jordan. Partyzáni chtějí vyhodit do povětří most. Jordan se zamiluje do dcery republikánského starosty, který byl zavražděn fašisty. Most se sice podaří zničit, ale při jeho destrukci zemře několik jeho společníků a Jordan se sám vážně zraní. Na konci umírá. Jordan - mužný, odhodlaný žít svobodně i v kritických situacích, blízko smrti a zla. Význam nemá jeho smrt, ale to, pro co zemřel. Smysl románu vyjádřil autor úvodním mottem: „Smrtí každého člověka je mne méně, neboť jsem součástí lidstva. A proto se nikdy neodvažuj ptát, komu zvoní ta hrana. Zvoní tobě.“ Autorem John Donne
Sbohem armádo – román s autobiografickými prvky, který byl publikován v roce 1929. Vypravěčem je americký poručík, který sloužil za první světové války v italské armádě. Milostný motiv.
Zelené pahorky africké – povídky o lovu v Africe 
## Současní autoři:
Erich Maria Remarque - Němec, Na Západní frontě klid Hlavní hrdina Pavel jde s ideály bojovat na frontu 1. sv. války, zde kromě ideálů ztrácí i své kamarády a na frontě umírá. Protiválečný román.
Henri Barbuse - Francie, Oheň – otřesný deníkový záznam vojenské roty z 1. sv. války. 
Romain Rolland- Francie - Petr a Lucie – děj se odehrává za 1. sv. války v Paříži, milostný příběh, kdy milenci umírají při německém náletu v kostele. Protiválečný román
## Stařec a moře
### Čas: 
polovina 20. století (40. léta)
### Prostor: 
ve vesnici poblíž Havany a na moři, na Kubě.
### Děj – obsáhlejší verze
Hlavního hrdinu knihy, starého rybáře Santiaga, začíná trápit smůla, protože už mnoho dní po sobě neulovil žádnou rybu a takřka nemá z čeho jíst. Mladí rybáři na něj nahlíží jako na rybáře, který už na moři nemá co dělat. Na rozkaz rodičů ho musí opustit i jeho pomocník chlapec Manolin, který mu pomáhal na moři. To je chlapci velice líto, protože ve starého rybáře bezmezně věří. Stařec se vydává na moře ve své poměrně malé lodi. Zprvu se zdá, že stařec opět nic neuloví, ale po nějakém čase chytí obrovskou rybu - mečounovitého marlina. Boj s touto obrovskou rybou trval dva dny a dvě noci. Ryba se starcem dlouho bojuje o svůj život, a stařec se od ní nechává zatáhnout daleko na širé moře. Během celé této dosavadní cesty stařec přemítá a uvažuje o životě a přírodě, o svém vztahu k chlapci, rozmlouval s rybou, kterou považoval za rovnocenného protivníka. Nakonec po tom všem rybu pokoří a vydává se s ní na dalekou cestu do přístavu. Při návratu domů napadli úlovek přivázaný za loďkou žraloci. I přes velkou odhodlanost starce mu jeho úlovek sežerou. (V únavném boji ztratil rybář harpunu, bojoval ulomeným veslem.) Nenechá se tím však zlomit, rybu ač je zcela okousaná, táhne dál a dopluje s ní až do přístavu. Zde nechává všechno své náčiní i s lodí být, protože je už naprosto vyčerpán. Odchází do svého příbytku, kde se o něj chlapec postará. Stařec sice nedovezl rybu celou, ale i tak si získává zpátky obdiv u ostatních lidí, kteří vidí, jak obrovskou rybu dokázal ulovit. Chlapec rybáře lituje a rozhodne se, že bude s ním opět jezdit na ryby.
### Děj – stručnější verze
Hlavního hrdinu knihy, rybáře Santiaga, začíná trápit smůla, protože už mnoho dní po sobě neulovil žádnou rybu a takřka nemá z čeho jíst. Na rozkaz rodičů ho musí opustit i jeho pomocník chlapec Manolin, který mu pomáhal na moři. Po mnoha neúspěšných dnech na moři však rybář chytí obrovskou rybu (mečounovitý marlin). Boj s touto obrovskou rybou trval dva dny a dvě noci. Během zápasu s rybou uvažoval stařec o svém vztahu k chlapci, přemýšlel o životě, rozmlouval s rybou, kterou považoval za rovnocenného protivníka. Při návratu domů napadli úlovek přivázaný za loďkou žraloci. I přes velkou odhodlanost starce mu jeho úlovek sežerou. (V unavném boji ztratil rybář harpunu, bojoval ulomeným veslem.) Do venice se vrátil zcela vyčerpán, z jeho úlovku zbyla jen žraloky ohlodaná kostra. Chlapec rybáře lituje a rozhodne se, že bude s ním opět jezdit na ryby.
Téma=hlavní myšlenka díla: oslavuje člověka, který se nevdává a čestně bojuje (zde s přírodou), jde za svým cílem
### Charakteristika hlavních postav:
stařec Santiago - kubánský rybář pevné vůle, bojuje až na pokraj života, aby se uživil, je zkušený, jde za svým cílem, odvážný, vytrvalý, pevný charakter
chlapec Manolin - velmi obětavý, laskavý, nápomocný, má rád starce
### Kompoziční výstavba: 
chronologická
### Literární druh: 
epika = vyjadřuje děj
### Literární žánr: 
novela = próza kratšího rozsahu s jednou dějovou linií, vystupuje zde málo postav, překvapivý závěr
### Vypravěč: 
er-forma
### Vyprávěcí postupy:  
objektivní
### Jazyk:   
- autor používá hlavně úvahy a popis
- stařec také mluví sám k sobě (vnitřní monolog, oslovuje např. svou zraněnou ruku)
- přirovnání (lano těžké jako kříž)
- napsáno velmi jednoduše, ale je zde skryta dynamika, napětí
- španělské výrazy

Film: režie Henry King (1958), hrají Spencer Tracy
