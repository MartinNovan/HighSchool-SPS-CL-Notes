# Vypracování 1
## Proměna - Franz Kafka
### Analýza uměleckého textu
#### Zasazení výňatku do kontextu díla
Text je rozdělen do tří částí.
- **1. část**
Řehoř Samsa, obchodní cestující, se jednoho dne probudil a zjistil, že se proměnil v brouka. Chtěl vyrazit na pracovní cestu, členové rodiny na něj klepali, ale nemohl vstát. Do bytu přišel Samsův nadřízený, prokurista, a chtěl, aby šel Řehoř do práce. Ten odpovídá skrz zamčené dveře, že hned dorazí. Podaří se mu odemknout dveře a je šokovaný reakcemi ostatních. Matka pláče, prokurista uteče a otec ho novinami a holí zahnal zpět do pokoje.
- **2. část**
Jediný z rodiny, kdo se Řehoře nestraní, je jeho sestra Markétka, pravidelně mu nosí jídlo. Řehoř uvažuje nad finanční situací rodiny, dosud ji totiž živil on. Chtěl sestře platit konzervatoř, ale nyní nemůže. Matka k Řehořovi do pokoje zpočátku vůbec nechodila, odhodlala se asi po dvou měsících. Řehoř ji nechtěl trápit, a tak zůstával skrytý pod pohovkou. Markétka a matka chtěly Řehořovi z pokoje odstranit nábytek, který nepotřeboval, a při této činnosti matka Řehoře zahlédla. Řehoř vyběhl z pokoje, aby nebyl matce na očích, ale to ženy vyděsilo. Když přišel otec z práce, snažil se Řehoře vyhnat zpátky do pokoje, honil ho po bytě a házel po něm jablka, z nichž jedno zůstalo zaryté v těle. Sestra se snažila Řehoře uchránit.
- **3. část**
Řehoř se léčil více než měsíc. Rodina mu nyní každý večer otevírala dveře a on pozoroval, co večer matka, otec a sestra dělají. Rodina finančně strádala, otec se nechal zaměstnat jako sluha, sestra jako prodavačka, ale stejně museli rozprodávat majetek. Markétka už o Řehoře tolik nepečovala – dvakrát denně mu nosila jídlo, ale už se nestarala, kolik toho sní. Pokoj byl špinavý a neuklidila ho ani nová posluhovačka. Ta jediná se Řehoře nebála, dokonce se na něj chodila dívat. V bytě nyní byli tři podnájemníci, kterým matka s Markétkou podstrojovaly. Jednou nájemníci seděli v obývacím pokoji, Markétka jim hrála na housle a oni zahlédli dveřmi Řehoře. Okamžitě dali výpověď. Markétka nyní poprvé vysloví myšlenku, kterou se všichni báli říct – Řehoř je jim na obtíž a je potřeba se ho zbavit. Řehoř všechno vyslechl a uznal, že jeho život nemá cenu. V noci vydechl naposledy, ráno ho našla posluhovačka. Celé rodině se ulevilo, mohli se nyní přestěhovat do menšího bytu.
#### Téma a motiv
- **téma**
Přeměna člověka ve hmyz a následné rodinné vztahy.
- **motiv**
Přeměna; hmyz; vztahy; necitlivost; odpor; finanční problémy; byt; úzkost; touha o pochopení.
#### Časoprostor
Neurčený čas v bytě Samsových.
#### Kompoziční výstavba
Chronologický postup. Obsahuje 3 části, nečlěněno na kapitoly.
#### Literární druh a žánr
Epická povídka, psána prózou.
#### Vypravěč / lyrický subjekt
Er-forma.
#### Postava
- **Řehoř Samsa**
Obchodní cestující, je pečlivý, trpělivý, svědomitý, zodpovědný, živí rodinu, hodný. Vyznačuje se úzkostností a sníženou sebedůvěrou.Práce ho vyčerpávala a pohlcovala. Trápí se za to, že udělal rodině problém, sám sebe nelituje. Promění se v brouka. Svojí proměnu bere jo fakt, necítí se ublížen nebo ukřivděn. Řehoř umírá vysílený a vyhladovělý. Když zemře všem se spíše uleví, nikdo netruchlí.
- **Markéta** 
Řehořova sestra, je obětavá a hraje na housle. Snaží se Řehořovi pomáhat.
- **Řehořův otec** 
Je mužem činu, ztělesněním nerozvážné síly a prchlivosti. Je praktický, tvrdý, přísný, líný, po proměně musel začít pracovat.
- **Řehořova matka** 
Je starostlivá, opatrná a důvěřivá, přemáhá v sobě odpor k broukovi(synovi Řehořovi).
- **Gréta** 
Posluhovačka, Řehořem opovrhovala. Nenazývala ho jménem, nazývala ho jen to.
#### Vyprávěcí způsoby
Nepřímá řeč.
#### Typy promluv
Pásmo vypravěče. Vnitřní monology Řehoře.
#### Veršovaná výstavba
\-\-\-
### Literárněhistorický kontext
#### Kontext autorovy tvorby
-	**obecné rysy Kafkových děl**
Absurdní, nereálný svět (líčen velmi detailně). Odcizení člověka. Pesimismus. Záhadné, neznáme postavy (nemají jméno atd.). O hlavních postavách nevíme téměř nic (neznáme jejich minulost, vzhled, rodinné zázemí). Prvky v knize - odcizení člověka od rodiny, nereálnost.
---
Další díla např.:
- **Process**
Román. Hlavní hrdina Josef K. od dne svých 30. narozenin
- čím se provinil? – žil monotónní život, nesnažil se vymanit ze stereotypu, neprojevil odpor vůči procesu.
- **Nezvěstný (Amerika)** 
Nedokončený román, mladík cestuje lodí do Ameriky, bydlí u přítele. 
#### Literální / obecně kulturní kontext
- **Světová próza, 1. polovina 20. století**
Tematicky i žánrově velmi pestrá. Řadu podnětů z přírodních a společenských věd. V popředí problematika válečné doby. Uplatňovány umělecké směry – realismus (dějová linie v logické časové posloupnosti zaměřena na psychiku), naturalismus (nezkreslená realita), experimentální próza (bourá dějovou linii, prolíná se mnoha časovými a významovými rovinami, složitá symbolika, experiment s jazykem).
-	**Německy psaná literatura v českých zemích**
Autoři, kteří byli německého původu a byli Židé. Měli problém s vydáváním svých knih, protože psali německy. Převážně žili v Praze. 
---
Další autoři např.:
- **Franz Werfel**
Z pražských německých spisovatelů čtenářsky nejpřístupnější autor. Světově proslulý dramatik a prozaik – velmi úspěšný i v USA, r. 1924 získal československou státní cenu. Syn židovského továrníka – sám být továrníkem nechtěl (schválně se neučil, šel studovat práva, žil bohémsky).
Čtyřicet dnů (nejslavnější román, napínavý, z doby první světové války).
- **Gustav Meyrink** 
Nemanželské dítě herečky a ministra. Bankéř. Narozen ve Vídni, zemřel ve Starnbergu, v Praze prožil 25 let života. Často provokoval svými aférami – měl sklon k mystice – uvězněn za vyvolávání duchů a spiritismus → odchází z Prahy. Dokonale vystihuje tajemnou atmosféru magické Prahy.
Golem (napínavý hrůzostrašný román z prostředí staré Prahy).
# Vypracování 2
**FRANZ KAFKA** (1883-1924) **1.pol. 20.století**
**PROMĚNA** (1915)
**Existencialismus:** umělecký směr, který se rozvíjí od 1.pol. 20. st. a chápe člověka jako osamoceného jedince (snaha osvobodit se), život chápe jako směřování k smrti
**Období: 1. poloviny 20. st., 1. světová válka**
**Význam:** pražský německý prozaik židovského původu; v jeho dílech se objevují prvky absurdní prózy, expresionismu (=vyhrocené city) a existencialismu (= hl. hrdina prožívá pocity beznaděje; život chápe jako směřování k smrti); hlavní hrdinové jsou často anonymní (pan K.)
## **Život autora:**
- otec židovský obchodník – byl na něj přísný, Kafku shazoval a podceňoval
- jeho matka se snažila, aby rodina fungovala
- uměl česky
-vystudoval práva
- pracoval v pojišťovnách jako úředník
## **Další díla:**
**Proces (**román) - Hl. hrdina je Josef K. Je to pracovník v bance. Jednoho dne ho zatknou a je s ním veden proces, ale on neví kvůli čemu. Nakonec je zavražděn v lomu. **Absurdita, existencialismus, předvídá události pozdějších totalitních režimů**.
**Zámek** (román) **–** Hl. hrdina je zeměměřič pan K. Byl pozván na zámek kvůli práci. Snaží se tam dostat, ale nepodaří se mu to. **Absurdní román**.
**Amerika –** Nedokončený román o chlapci, který je za trest poslán do Ameriky. Snaží si zvyknout na divné zvyklosti a čistě obchodní vztah k člověku. **Kafka zde promítl mnoho svých zážitků.**
## **Současní autoři:**
**Karel Čapek**
**Válka s mloky**
O mlocích v Tichomoří, kteří okusují pevninu. Češi byli klidní, protože nemají moře, ale mloci se objevili ve Vltavě.
**Nemělo by nám být lhostejné co se děje ve světě, varování před nacismem**
**Eduard Bass**
**Cirkus Humberto**
Slavný cirkus, jehož posledním vlastníkem byl Čech. Vlastenecké rysy, oslava pracovitosti českého člověka. Napsáno v době okupace.
**Karel Poláček**
**Bylo nás pět**
Úsměvná próza o dobrodružství pěti chlapců. Dílo se skládá z jednotlivých epizod. Poláček zde využívá **jazykovou komiku** (=spojení spisovných, až knižních tvarů s obecnou češtinou; např. Pravil jsem, že dolejzá.)
## **Proměna**
### **Čas:** 
není přesně specifikován – začátek 20. st.
### **Prostor:** 
Byt Řehoře Samsy
### **Děj – obsáhlejší verze**
Řehoř Samsa, pracující jako obchodní cestující, se jednoho rána probudí jako odporný hmyz. Přestože si svou změnu uvědomoval, nechtěl si připustit, že to změní jeho dosavadní život. Chtěl se začít chystat do práce jako obvykle, ale zjistí, že je pro něj velmi namáhavé se pohybovat, nebo mluvit, i když ostatním velmi dobře rozumí.  
Poté, co se rodina dozví o jeho proměně, se ho začíná více a více stranit. Hlavně jeho otec, který ho začne nenávidět. Zpočátku je jeho sestra Markéta jediná, kdo mu nosí jídlo, ale později ji nahradí služka Gréta. Jídlo, které mu nosí, mu po chvíli přestane chutnat. Po čase ho i jeho sestra začne vinit ze situace, do které rodinu dostal. Dříve se celá rodina živila převážně z jeho platu, ale teď se pro ní stal pouhou přítěží.
Markéta s matkou usoudí, že by bylo dobré vystěhovat veškerý nábytek z Řehořova pokoje, aby měl více místa na lezení. Řehořovi to ze začátku připadá jako dobrý nápad, ale pak si uvědomil, že o to nestojí a chce jim to dát nějak najevo. Vyleze na svůj oblíbený obraz a začne ho chránit. Matka omdlí při pohledu na Řehoře na obrazu, a když se vrátí otec a zjistí, co se stalo, začne na Řehoře útočit a hodí po něm jablko, které se mu zarazí do hřbetu a těžce ho zraní.
Samsovi mají finanční potíže a rozhodnou se pronajímat část bytu. Řehoř jednou vyleze ze svého pokoje a nájemníci ho spatří. Odmítnou panu Samsovi zaplatit nájem a odcházejí bez placení. Řehoř téhož večera umírá na následky zranění a hlad. Další den ho nalezne služka a celé rodině se uleví.
### **Děj- stručnější verze:**
Hlavní hrdina Řehoř Samsa se jednoho rána probudí a zjistí, že se proměnil v brouka. První o co se začal starat, bylo, jak se dostane do práce. Jeho rodiče se sestrou ho zavřou v pokoji. Matka se sestrou se ho štítí a otec ho nesnáší. Jen sestra se o něj stará a nosí mu jídlo. Při konfliktu otec Řehoře vážně zraní jablkem. Samsovi mají finanční potíže, a proto pronajmou část bytu. Nájemníci spatří Řehoře a bez placení odchází. Řehoř téhož večera umírá na následky zranění a hlad. Ráno ho nalezne služka a rodině se uleví.

### **Téma=hlavní myšlenka díla**: 
odcizení mezi lidmi, absurdita
### **Charakteristika hlavní postavy:**
Řehoř Samsa – pracovitý, puntičkář, obětavý, nechce dělat rodině problémy
### **Kompoziční výstavba:** 
chronologická
### **Literární druh –** 
epika (vyjadřuje děj)
### **Literární žánr a definice**
– povídka (=kratší prozaický útvar, který má jednoduchý děj; neměnnost charakteru hl. postavy)
### **Vypravěč** 
– objektivní
### **Vyprávěcí postupy-**
er forma
### **Styl -** 
umělecký
### **Jazyk -** 
spisovný jazyk
- žádná odborná slova
- téměř žádná charakteristika postav (pro Kafku typické)