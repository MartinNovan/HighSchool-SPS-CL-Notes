# Vypracování 1
## Robinson Crusoe - Daniel Defoe
### Analýza uměleckého textu
#### Zasazení výňatku do kontextu díla
- **děj**
Děj začíná ve chvíli, kdy se do anglického Yorku přistěhuje obchodník jménem Kreutznauer (Crusoe). Jeho třetí syn Robinson chce být námořníkem. Otec s Robinsonem snem nesouhlasí, protože na moři mu zemřel nejstarší syn Jakub. Jeho přítel mu nabídne, aby s ním jel do Londýna. Neodolá a ihned odplouvá. Odtud odplouvá s kapitánem Dubbleyem do Guineji. Tato loď je ale přepadena piráty a Robinson je zajat a prodán do otroctví. Podaří se mu utéct na portugalské lodi, ale loď ztroskotá a on se ocitne sám na opuštěném ostrově, kde je nucen naučit se přežít. Obdělá kousek půdy, ochočí si několik zvířat, postaví krb a i jinak svůj nechtěný příbytek dále zdokonaluje. V průběhu života na ostrově uvidí Robinson ztroskotanou loď, na které přežil jen pes. Crusoe z této lodě také použil mnoho předmětů a zbraní. Jednoho dne narazí na stopy v písku. Patří lidojedům. Vysvobodí jejich oběť a podle dne této události nazve zachráněného Pátkem. Pátek je velice učenlivý a brzy se naučí anglicky. Jediné rozpory mezi nimi pramení z rozdílu v jejich vyznání. Po 28 letech Robinsonova pobytu na ostrově zakotví u břehu anglická loď, na které propukla vzpoura. Robinson kapitánovi pomůže vzbouřence porazit a za odměnu je i s Pátkem vzat na palubu a odvezen do Anglie. Vůdce povstání nechají na ostrově se vším, co zde Robinson zbudoval. V Anglii se shledává se svými příbuznými, které opustil, ale vidí i mnoho negativních změn ve společnosti (kritika společnosti), například stoupl počet otroků. Po sedmi letech se vrací na ostrov, aby našel velmi civilizovanou skupinu lidí.
#### Téma a motiv
- **téma**
Život na neobydleném ostrově.
- **motiv**
Pustý ostrov; 30 let samoty; kritika společnosti; lidojedi; ztroskotání; příroda; osud; útěk; ztroskotání; přátelství.
#### Časoprostor
Rovníková oblast na ostrově vzdáleném asi 50 mil od Brazilského prostředí; 17 století.
#### Kompoziční výstavba
Chronologický postup. Jedna dějová linie. Forma deníkových záznamů. Nečleněno na kapitoly.
#### Literární druh a žánr
Epika. Dobrodružný román, psán prózou.
#### Vypravěč / lyrický subjekt
Vypravěč je Robinson; psáno v ich-formě.
#### Postava
- **Robinson Crusoe**
Touží po platbách po moři; křesťan; vynalézavý; racionálně myslící.
- **Pátek**
Původně divoch; patří k lidem z kmene lidožroutů; Robinson jej osvobodil a naučil svým dovednostem a jazyku.
#### Vyprávěcí způsoby
Nepřímá řeč, kniha je psána jako vyprávění.
#### Typy promluv
Pásmo vypravěče, ich-formou.
#### Veršovaná výstavba
\-\-\-
### Literárněhistorický kontext
#### Kontext autorovy tvorby
Dílo zfilmováno, např. Trosečník, Tajúplný ostrov, Ztraceni, Kdo přežije...
Za své první dílo *The Shortest Way with the Dissenters* byl uvězněn na 5 měsíců. Politicky činný, pokoušel se sjednotit parlamenty Anglie a Skotska.
Další díla např.:
- **Dobrodružství piráta Singletona**
- **Moll Flandersová**
- **Deník morového roku**
#### Literální / obecně kulturní kontext
V 18. století věda dospěla k novému chápání světa; centry Londýn a Paříž. Předmětem zájmů vědců byly všechny oblasti lidské činnosti.
- **osvícenectví**
Autoři staví na rozumu a vědě a snaží se o překonání náboženské ideologie a absolutismu. Ideologie západní Evropě v 18.století, zejména v Anglii a Francii. Rozvíjela se technika, průmysl i přírodní vědy, a proto stoupenci tohoto názoru prosazovali svobodu vědeckého bádání. 
---
Další autoři např.:
- **Denis Diderot**
(1713-1784) Francouz, filozof, spisovatel, teoretik umění, výtvarný kritik. Hlavní organizátor Encyklopedie, redaktor – 1000 hesel
román Jeptiška – kritika praxe v klášterech, psaný formou dopisů hrdinky Zuzany.
- **Voltaire**
(1694-1778) Francouz, dramatik, spisovatel, filozof, historik. Často ostře a jízlivě útočil proti každému projevu nesvobody – často ve vězení. Část života musel strávit v Anglii a v Berlíně, zemřel na svém panství na hranicích Švýcarska a Francie . 
Candide neboli Optimismus – satiricko-filozofický román, hlavní hrdina – morálně čistý Candid.
- **Charles Louis de Montesquieu**
(1689-1755) Francouz, historik, filozof, myslitel, spisovatel
- milovník římského starověku, vysoký právní úředník. 
Perské listy – satirický román, zesměšňuje marnivost a povrchnost ve vyšších kruzích očima Peršanů
- **Jonathan Swift**
(1667-1745) Angličan.
Gulliverovy cesty – utopický alegorický román – fiktivní cestopis kapitána Gullivera = kritika anglické společnosti
# Vypracování 2
## **1.část:**

### **zasazení výňatku do kontextu:** (krátké převyprávění děje)**:  
**  
Robinson po neshodách s otcem odjíždí do Londýna, kde se dostane na loď do Hullu, kde se setkává se svým přítelem Martinem. Loď se ale potopí. Zachrání je rybářský člun, který je dopraví zpět do Londýna. Robinsonovi se naskytne příležitost vydělat si v Africe peníze obchodem. Cestou je přepadnou piráti. Robinsona vezmou do otroctví. Po 4 letech se mu podaří uprchnout na malé loďce se svým přítelem Xurym.  
Loďka ale troskotá. Xury umírá a Robinson se dostává na pustý ostrov, který se stane po dalších 28 let jeho domovem.  
Kniha pokračuje vyprávění Robinsonova života na ostrově (výroba obydlí, zbraní). Na ostrov se dostanou kanibalové. Robinson zachrání Pátka. Naučí ho řeč, základy náboženství… Poté je společně zachrání španělská loď, která je odveze domů.  
Robinson zjistí, že jeho otec zemřel, založí s Pátkem obchodní společnost a také svou vlastní rodinu.  
### **původní název:** 
Život a zvláštní podivná dobrodružství Robinsona Crusoa, námořníka z Yorku.
### **téma a motiv:** 
Hlavním tématem je popis člověka, který je sám osamocený na ostrově, ale i přes to dokáže zvítězit nad přírodou. Neztrácet naději, i když se situace zdá být beznadějná – znak realistického hrdiny  
#### **motivy**: 
bezradnosti, náboženství, boj proti přírodě, naděje, vývoj
### **časoprostor:** 
17 století – ostrov – Londýn
### **kompoziční výstavba:**
Dílo je dělené na kapitoly, sám jsem četl anglickou verzi knihy a ta byla také dělená na kapitoly.
### **literární druh a žánr:** 
román s realistickými prvky
- **definice románu:** Román je [prozaický](https://cs.wikipedia.org/wiki/Pr%C3%B3za) epický [literární žánr](https://cs.wikipedia.org/wiki/Liter%C3%A1rn%C3%AD_%C5%BE%C3%A1nr), smyšlené [vyprávění](https://cs.wikipedia.org/w/index.php?title=Vypr%C3%A1v%C4%9Bn%C3%AD&action=edit&redlink=1). Na rozdíl od [povídky](https://cs.wikipedia.org/wiki/Pov%C3%ADdka) nebo [novely](https://cs.wikipedia.org/wiki/Novela_%28literatura%29) je román delší a obsahuje i vedlejší epizody.
## **2.část:**
### **vypravěč:** 
V díle můžeme najít autobiografické prvky – autor čerpal z vlastní zkušenosti. Autor nijak více nevstupuje do děje. Defoe začlenil **prvky jak realistické** (když se něco nepovede, bojuje dál), tak **romantické** (nešťastné a beznadějné situace). Autor klade velký důraz na racionalizmus a logické myšlení.
### **postavy:  
Robinson Crusoe –** vynalézavý, křesťan, racionálně myslící, šikovný, touží po plavbách  
**Pátek –** původně divoch, naučil se dovednostem, jazyku, náboženství.  
další postavy: Robinsonův kamarád Martin, Xury, kapitán Westlock, Robinsonovi rodiče
### **vyprávěcí způsoby**: 
Kniha je psána jako deník (ICH - forma). Děj jde chronologicky. Text je srozumitelný, hodně souvětí. Autor zde hodně popisuje přírodu, proto není problém představit si krajinu.
### **typy promluv**: 
Časté je použití monologů a dialogů – tedy hodně přímých řečí
## **3.část:**
### **jazykové prostředky:
archaismy:** uondán
### **tropy a figury:** 
personifikace, přirovnání!
### literárně historický kontext:
#### **kontext autorovy tvorby:** 
Kromě Robinsona Crusoa napsal autor další řadu děl. Psal i satirická díla, za které byl později vězněn. Další díla například Esej o projektech, Moll Flendersová
#### **literární kontext:** 
další autoři z uměleckého směru osvícenství v Anglii byli například : Jonathan Swift a jeho Guliverovy cesty. Z Francie do tohoto směru patří hlavně [Charles Louis Montesquieu](https://cs.wikipedia.org/wiki/Charles_Louis_Montesquieu) – O duchů zákon nebo autor Voltaire a jeho dílo Optimismus
**osvícenství:** Typické pro osvícenství je „kult rozumu“ (racionalismus). Víra v rozum naplňuje vírou v neustálý pokrok, proto jsou osvícenci optimisté. Osvíceství se rozšířilo hlavně z důvodu vývoje techniky a přírodních věd.
**klasicismus:** je umělecký směr, který se inspiruje především antickými vzory a zdůrazňuje střízlivý rozum, uměřenost a jasný řád. První fáze se nazývá barokní klasicismus. Poté přišla i druhá fáze, která se nazývala neoklasicismus (19,20 stol.)
**preromantismus :** je [umělecký](https://cs.wikipedia.org/wiki/Um%C4%9Bn%C3%AD) proud, který vznikl přibližně v polovině [18. století](https://cs.wikipedia.org/wiki/18._stolet%C3%AD) jako reakce na [klasicismus](https://cs.wikipedia.org/wiki/Klasicismus) a [osvícenství](https://cs.wikipedia.org/wiki/Osv%C3%ADcenstv%C3%AD), a který ohlašoval blížící se [romantismus](https://cs.wikipedia.org/wiki/Romantismus). **Zdůrazňovala citové hodnoty** prostého, nezkaženého člověka (nejen [šlechtic](https://cs.wikipedia.org/wiki/%C5%A0lechta), ale i **měšťan může prožívat nejušlechtilejší city**), čímž vyjadřovala svůj protest proti chladnému rozumářství klasicismu
**Tento román obsahuje nejen romantické (bez nadějné situace), ale i realistické prvky (obydlí, plodiny)**
# Vypracování 3
**Osvícenství** je umělecký směr, který se rozvíjí v 18. století, navazuje na antiku klade důraz na „osvícený“ rozum, svobodu myšlení a rovnoprávnost lidí. Objevují se zde nové myšlenkové proudy, šíří se osvěta a vzdělanost. Směr je zaměřený proti absolutismu a církvi.
**Význam:** anglický představitel klasicismu a osvícenství, spisovatel a novinář, představitel realistické linie osvícenského románu
**Život:**
- vlastním jménem Daniel Foe
- chodil do presbyteriánské školy
- narodil se jako syn řezníka, pracoval jako obchodník, podnikatel, královský špion, ředitel královské loterie a publicista
- vydával časopis Review, za jehož obsah byl obžalován a odsouzen na pranýř
## **Další díla autora:** **staci 1 !!!!**
**Dobrodružství kapitána Singletona** - Román o životě anglického dobrodruha, který byl v mládí prodán do otroctví. Dostal se na loď, zúčastnil se vzpoury a stal se pirátem. Nakonec se vrátil domů jako bohatý muž.
**Moll Flandersová** - román vypráví dobrodružný životní příběh mravně narušené ženy, kterou drtivý osud žene z náruče jednoho muže do druhé a která se ve stáří stává úspěšnou zlodějkou a podvodnicí.
**Deník morového roku** - Fiktivní románová kronika moru v Londýně v letech 1665–1666, ve které autor formou autentické reportáže přibližuje neštěstí i hrdinství londýnského lidu.
## **Současní autoři z období osvícenství na přelomu 17. a 18. století:**
**Jonathan Swift**
Gulliverovy cesty - Utopický a dobrodružný román kapitána Lemuela Gullivera, který cestuje do čtyř fantastických krajin s podivnými bytostmi.
**Kritika soudobé Anglie a evropské civilizace**
**Denis Diderot**
Jeptiška – Román v dopisech, ve kterém je fiktivní autobiografie hlavní hrdinky donucené odejít z kláštera a píše dopisy mladému šlechtici o pomoc.
**Kritika církve, pokrytectví**
**Voltaire**
Candide neboli Optimismus – Osvícenský a filozofický román který je formou dobrodružného cestopisu.
**Hledání štěstí, kritika absolutismu, hlouposti a válek**

---
**Robinson Crusoe** – dobrodružný román o ztroskotanci na pustém ostrově (převyprávění J. V. Plevy)
## **Čas:** 
- 18. století
## **Prostor:** 
pustý ostrov v Tichem oceanu
## **Obsah díla (obsáhlejší verze):**
Mladík jménem Robinson bydlí spolu se svou rodinou v rodinném domě ve městě. Už od mládí miloval moře a místo toho, aby si slušné kapesné šetřil na důležité věci, prohrával je v hospodě s námořníky při pokeru. Ti si mezi sebou povídali o tom, co zažili. Třeba že se na jednom ostrově povalují kusy zlata velké jako koňská hlava, nebo že v jedné zemi žijí zvířata větší, než třípatrový dům. Robinsona to zaujalo a požádal rodiče, aby se mohl plavit po moři. Ti však s jeho nápadem nesouhlasili, protože už v minulosti přišli o dva syny a z toho jeden zahynul na moři a nechtěli přijít i o něho. Robinson se rozčílil, až jednoho dne dostal nabídku od svého kamaráda Martina, aby se s ním plavil do Londýna. Robinson souhlasil a utekl z domova. Myslel, že to bude nanejvýš na měsíc, ale ještě netušil, že se nevrátí skoro 16 let.
Hned při první plavbě ztroskotali a museli je zachraňovat rybáři. Z Londýna se měl Robinson dostat domů dostavníkem, jenže opět prohrál peníze a nestačil si zaplatit zálohu. Náhodou potkal kapitána Wesleye s jeho kormidelníkem a ten mu půjčil peníze. Robinson se ho zeptal, kam popluje. Kapitán mu odpověděl, že pluje k domorodcům na výměnný obchod. Prý za bezcenné cínové lžičky a tretky vymění vzácné kovy, kameny, kůže i dřevo a koření. Robinson se neovládl a zeptal se, zdali nemůže plout s nimi. Kapitán svolil a za pár dní vyrazili. Po několika dnech klidné plavby je přepadli piráti. Celu posádku zabili, jen Robinsona zajali. Vůdce pirátů Abd el Mámí přidělil Robinsonovi práci na zahradě. Denně musel obdělávat přenádherné růže. Dohlížel na něj protivný dědek Mulej, který ho nenechal ani odpočinout. Abd el Mámí si časem Robinsona oblíbil díky jeho pohádkám, které pirátům vyprávěl. Po několik let žil s piráty, kteří si mysleli, že si na ně Robinson docela zvykl, ale to nebyla pravda. Abd el Mámí mu natolik důvěřoval, že ho dokonce pouštěl i rybařit – samozřejmě s dozorčím Mulejem a navíc i s jeho nejlepším přítelem Xurym. Obyčejný černoch s velikým srdcem a přátelskou povahou. Spolu s Robinsonem vymýšleli, jak utéci.
Jednoho dne opět vyrazili na ryby a to byla ta pravá příležitost na útěk. Připravili si pár věcí, které schovali na dno košíku se svačinou. Abd el Mámí byl chytrý a rybáře nepouštěl dál, než kam dohlédl dalekohledem. Loď vyplula. Dopluli na místo, kam to Mulej naplánoval a začali chytat. Dlouhou dobu nic nechytili, a proto se Robinson zeptal, jestli nepoplují na místo, kde z vody vyskakují tuční tuňáci. Mulej nesouhlasil, protože by byl z dohledu pána, avšak Robinson namítl, že se pán nebude zlobit, když mu přivezou spoustu tak báječných ryb. Nakonec stařec povolil a odpluli do skalnaté zátoky. Tam Muleje přepadli a shodili do moře. Ten chtěl vylézt, ale Robinson na něj namířil ručnicí a vyhrožoval, že ho zastřelí. Mulej tedy plaval zpět. Tak Robinson s Xurym unikli pirátům.
Několik dní pluli bez problémů, avšak jejich zásoby jídla a pití jim věčně nevydrželi. Zastavili se tedy na ostrově, aby nabrali vody a nalovili zvěře. Nasbírali ovoce a nabrali vodu z místního potoka, která však byla nechutně teplá a chutnala hnilobně. Ani tyto zásoby jim však nevystačili a po několika týdnech oba leželi na lodi vysílení k smrti. Až najednou dopluli k ostrovu s domorodci. To jim dodalo tolik síly, že doveslovali až k němu. Robinson dal domorodcům nějaké věci, které byly na lodi a ti mu na oplátku dali najíst i napít. Dali jim i zásoby na pár týdnů a vyrazili. Po náročné plavbě konečně narazili na loď. Vzali je na palubu, ale k černochovi měli jistý odpor. Plavili se do Holandska. Za pár dní je potkala bouře a loď ztroskotala na skaliskách poblíž neznámého ostrova. Zahynuli všichni až na Robinsona. Ten se jen stěží vyšplhal na ostrov a tam ihned usnul. Od té doby byl ostrov jeho novým domovem.
První dvě noci spal na stromě a pak nalezl prostornou jeskyni, ve které se uchýlil. Prozkoumával ostrov, nacházel nové druhy ovoce i zvířat a rostlin, našel psa a postavil si loď, díky které se pak dostal na trosky korábu a dopravil si na ostrov spoustu užitečných věcí. Zhotovil si svůj kalendář. Ze začátku jedl jen ovoce a pil vodu a kokosové mléko. Jednoho dne při sběru ovoce se však přihnala bouře a blesk zapálil strom. Robinson neváhal a ulomil hořící větev a běžel s ní do jeskyně. Tam měl už předem připravené suché chroští, se kterým se pokoušel oheň rozdělat. Přiložil větev a… byl oheň. Robinson hned ulovil pár koz a slípek a dal je opéci. Dokonce měl i sůl, kterou získal odpařováním ze skořápek. Konečně si mohl připravit chutnou a výživnou stravu. Oheň zabezpečil tak, že na žhavé uhlíky položil trs trávy i s hlínou – uhlíky nevyhasly. Robinson prožil i nemoc. Několik dní ležel na svém zhotoveném lůžku, jedl hodně ovoce a žvýkal chininovou kůru proti zimnici. Robinson si časem myslel, že zahyne. Nakonec nemoc přešla. Robinson se ihned šel vykoupat do moře a cítil se náramně svěže.
Jednoho dne šel Robinson spolu se svým psem Rekem nabrat pitné vody do své oblíbené studánky. Když už byli skoro na místě, uvidí, jak ze studánky pije koza. Robinson neváhal a hned ji začal pronásledovat. Koza měla poraněnou nohu a tak ji snadno dohnal. Koza žalostně mečela a v tom dostal Robinson skvělý nápad. Zařídil si kozí farmu. Postavil ohradu i chlév. Na jiné cestě zas uviděl statného kozla s kozou a kůzletem. Kozla skolil a kozu s kůzletem odvedl do své ohrady. Později chytil i kozla a kozy se množili. Zvětšil ohradu a radoval se z velkého množství masa a mléka, ale také koz, protože i je bral skoro jako lidi.
O pár dní později šel Robinson pralesem hlouběji do nitra ostrova, aby jej lépe poznal. Prošel prales a došel na planinu, kde spatřil veliké stavby. V domnění, že to jsou lidská obydlí, začal prchat. Později však zjistil, že se jedná o termitiště. Na cestě našel spoustu nových druhů ovoce a i strom výborně se hodící na výrobu větší plachetnice, lidé tu však nebyli.
Avšak jednoho rána se šel Robinson po ranní koupeli projít po pláži a objevil v písku kosti a lebky. Divil se, kde se tu vzaly. Od té doby byl mnohem opatrnější. Když jednou vylezl na horu nad svou jeskyní, spatřil na moři pět kanoí, jak míří k ostrovu. Robinson ihned popadl Reka a dvě pušky ze ztroskotaného korábu a běžel se podívat, co se bude dít. Domorodci měli s sebou dva zajatce a chystali se je sníst. Rozdělali oheň, provedli nějaký rituál a zabili prvního z nich. Pak se chystali na druhého, ale ten jim začal utíkat. Utíkal přímo naproti Robinsonovi. Dva domorodci běželi za ním. Když zajatec doběhl až k němu, domorodci už byli hodně blízko. Robinson vzal pušku a oba je zabil. Když zajatec uviděl, jak se z podivné hole zablesklo a uslyšel ránu jako hrom, zhroutil se k zemi a začal Robinsonovi líbat nohy v domnění, že je to bůh ohně. Ten mu dával posunky najevo, že mu neublíží a odvedl ho do své jeskyně. Když šel na horu zkontrolovat domorodce, uviděl pět kanoí, jak odplouvají pryč. Robinson nemohl radostí ani mluvit, že má konečně nového přítele a ještě k tomu člověka. Protože ho zachránil v pátek, dal mu jméno Pátek. Začal ho ihned učit svou řeč, jíst polévku lžící a maso příborem, postavili si pole s pšenicí a ječmenem a pekli si chléb, objevili naleziště hrnčířské hlíny a vypalovali si hrnky a hrnce. Navíc Pátek byl výborný lovec.
Mysleli si, že domorodci už nepřijdou, ale ti se po čase opět objevili. Robinson nabil pušky sekaným olovem a šli je spolu s Pátkem a Rekem vyhnat. Měli dva zajatce a z toho jeden byl Pátkovo otec. Tentokrát zachránili oba zajatce. Zatímco se pátek pokoušel probrat ze šoku jeho otce, Robinson mluvil s druhým zajatcem. Byl to Španěl a uměl dobře anglicky. Pátek se dozvěděl od otce, že na jejich ostrově zůstalo několik Evropanů, kteří ztroskotali a připluli k nim požádat o pomoc. Robinson s Pátkem se rozhodli, že pošlou Španěla a otce zpět na jejich ostrov, aby přivezli Evropany. Oba tedy odpluli na Robinsonově loďce. Robinson s Pátkem netrpělivě čekali a po čtyřech měsících se Španěl vrátil i s Evropany, ale bez Pátkova otce. Vysvětlil, že se zdrželi kvůli bouři a že Pátkův otec zemřel na nějakou nemoc. Pátek hořce zaplakal. Nějaký čas žili na ostrově v pokoji a dokonce si postavili i dům z cihel.
Pak ale připluli piráti, kteří chtěli něco ulovit a také chtěli na ostrov vysadit zajatce a nechat je na pospas osudu. Robinson s Pátkem je ale zachránil a spolu s ostatními piráty zajali na ostrově. Nechali jim tam všechno vybavení, vzali si jejich koráb a odpluli. Robinson pomocí svého kalendáře vypočítal, že byl na ostrově deset let, pět měsíců a jednadvacet dní. Když připluli do Yorku, Robinson se shledal se svou matkou, která mu oznámila, že jeho otec zemřel stekem po něm. Robinson tedy převzal otcův obchod a nechal si Pátka jako svého pomocníka.
## **Obsah díla (stručnější verze):**
Robinson jako mladý uteče z domova, aby se i přes otcův zákaz stal námořníkem. Na moři ho čeká plno nástrah. Dostane se do zajetí a stává se otrokem Abd-el-Mámího, ale nakonec se mu podaří utéct. Uteče do Brazílie a stává se plantážníkem. Po nějaké době se opět vydává na moře. Jeho loď ztroskotá a on jako jediný přežije. Dostane se na pustý ostrov, kde si najde jeskyni jako svůj příbytek. Postupem času se naučí lovit zvěř, obdělávat půdu, chovat kozy, péct si chleba a spoustu dalších věcí. Jednoho dne zachrání indiána ze spárů kanibalů, kteří na tomto ostrově pořádají své hody. Protože ho zachránil v pátek, pojmenuje ho Pátek. Ten se stane jeho jediným lidským přítelem (zvířecím byl papoušek, kterého chytil a ochočil). Za nějaký čas připluje na ostrov loď, na níž vypukla vzpoura námořníků, kteří zde chtěli ponechat na pospas osudu svého kapitána. Robinson kapitánovi pomůže získat loď zpět a ten ho na oplátku vezme spolu s Pátkem zpět do Anglie.  
## **Hlavní myšlenka = téma:** 
nezlomnost lidské vůle přežít, autor se snaží poukázat na odvahu a úsilí dosáhnout šance na přežití
## **Charakteristika hlavních postav:**
**Robinson:** syn anglické měšťácké rodiny, trpělivý, silný, rychle se učí
**Pátek:** spolehlivý, výborný lovec, domorodec, Robinsonův přítel
## **Kompoziční výstavba:** 
chronologická, v denících retrospektiva
## **Literární druh:** 
epika (vyjadřuje děj)
## **Literární žánr:** 
dobrodružný román – prozaický útvar delšího rozsahu, mnoho dějových linií a postav, poutavý a napínavý děj
## **Vypravěč:** 
objektivní, (v dopisech subjektivní)
## **Vyprávěcí postupy:** 
er-forma (Pleva, Defoe psal formou deníků, ich-forma)
## **Styl:** 
umělecký
## **Jazyk:** 
spisovný, realistické prvky, popisy přírody, pracovní postupy, detailní vykreslení postav a prostředí, dialogy i monology, výstižné názvy míst (Banánová zátoka, Rajské údolí)