# Vypracování 1
## Petrolejové lampy - Jaroslav Havlíček
### Analýza uměleckého textu
#### Zasazení výňatku do kontextu díla
- **děj**
Hlavní hrdinka si v dětství často hraje s bratranci Janem a Pavlem malinovými. Pavel se později stane důstojníkem, ale je líný, střídá ženy a je vypočítavý, hraje karty, a zadluží rodinný statek na Vejrichovsku, který pomalu chátrá. Poté, co ho bratr odmítne dále podporovat a on je vyhozen z vojenské školy. Dostane nápad vzít si sestřenici Štěpánku, která je z města, má peníze, ale muži o ní nestojí. Rodiče jí nechtějí svatbu dovolit, protože vědí, že Pavel si jí chce vzít jen pro peníze. Štěpánka chce ale muže a dítě, a tak si svatbu vyvzdoruje. Neví, že Pavel si z vojny odvezl syfilis, a tak s ní nemůže mít děti. Postupně se u něj objevuje progresivní paralýza, psychicky se hroutí, hodně pije a je zlý. Štěpánka se dál o něj obětavě stará. Pavel chce spáchat sebevraždu, ale Štěpánka mu v tom zabrání a posléze ho odváží do ústavu pro choromyslné, kde Pavel umírá.
#### Téma a motiv
- **téma**
Zachycení mezilidských vztahů v rodině v pozadí psychické choroby projevující se u jednoho z hlavních aktérů.
- **motiv**
Psychycká choroba; síla ženy; měšťanství; předurčení lidského života; touha po dítěti; nemoc; přátelství; život na vesnici.
#### Časoprostor
Přelom 19. a 20. století na statku v Jilemnici.
#### Kompoziční výstavba
Chronologický postup a gradující děj.
Kniha má 354 stran a je dělena na 3 části.
1. Lampy svítí a prostírá se
2. Sytý u stolu
3. Lampy zhasínají
#### Literární druh a žánr
Epika. Psychologický román, psán prózou.
#### Vypravěč / lyrický subjekt
Er-forma.
#### Postava
- **Štěpánka Kyliánová**
Vyčleněna ze společnosti, chová se jako chlap (pije pivo, hraje kuželky), je výstřední, nevypadá podle tehdejších představ jako dáma, je tvrdohlavá, hromotluk, je prostořeká -> muži o ní nemají zájem; hraje v divadle, líbí se jí důstojníci a chtěla by dítě, je obětavá.
- **Pavel Malina**
Bratranec Štěpánky, hejtman, vystudoval vojenskou školu, flámuje a střádá ženy, je líný a vypočítavý.
#### Vyprávěcí způsoby
Přímá řeč.
#### Typy promluv
Pásmo vypravěče, er-forma.
#### Veršovaná výstavba
\-\-\-
### Literárněhistorický kontext
#### Kontext autorovy tvorby
Román je první ze čtyř, které Havlíček za svého života dokončil. Bylo zfilmováno.
Další díla např.:
- **Neviditelný**
Děj se odehrává v bohaté rodině, která se postupně rozpadá. Hlavním hrdinou je inženýr Petr, který si vezme dědičku továrny. Po svatbě zjistí, že s nimi v domě žije bláznivý strýček, který si myslí, že je neviditelný. Tento stav postupně rozvrátí jeho manželství a Petrova žena se nakonec také zblázní.
- **Ta třetí**
Příběh bezvýznamného úředníka, který se potácí mezi dvěma ženami. Nakonec ztrácí obě a zvolí si tu třetí - smrt.
- **Helimadoe**
Příběh pěti sester (Helena, Lidmila, Marie, Dora, Ema), které jsou ovládány podivínským otcem lékařem. Dílem provází mladý vypravěč Emil. 
#### Literální / obecně kulturní kontext
- **Psychologický proud**
Zabývá se psychologií postav. Rozvrácené postavy, osudy, tragédie a lidské vnímání.
---
Další autoři např.:
- **Egon Hostovský**
(1908–1973) Redaktor v nakladatelství, později úředník ministerstva zahraničí. R. 1941 emigroval do USA, zaměstnanec československého konzulátu v New Yorku. Po 2. sv. válce se vrátil, r. 1948 znovu emigroval (Dánsko, Norsko, USA).
*Žhář*, *Případ profesora Körnera* (líčí profesora s komplexem méněcennosti, který se snaží překonat volbou přátel a manželky, vyhledává silnější osobnosti, jeho snaha ztroskotá a on podléhá ještě větším depresím.).
- **Jarmila Glazarová**
(1901–1977) Měla o 29 strašího manžela, lékaře Podivínského. Pracovala jako kulturní atašé na československém velvyslanectví v Moskvě.
*Vlčí jáma*, *Advent* (Františka hledá své ztracené dítě, když ho najde, zachrání ho před jistou smrtí a pomstí se na surovém muži a jeho milence, kteří způsobili její a synovo utrpení.).
Václav Řezáč (1901-1956)
- vlastním jménem Václav Voňavka
- redaktor Lidových novin
- ředitel nakladatelství Československý spisovatel 
dílo: Rozhraní, Kluci, hurá za ním, Poplach v kovářské uličce, Černé světlo
Bitva - Odehrává se v létě 1947 a líčí boj mezi komunistickými a antikomunistickými silami o pohraničí. Autor vycházel spíše z předem daných představ o osidlování než z faktů na místě poznaných.
# Vypracování 2
Havlíček – Petrolejové lampy  
279 stran – Nakladatelství Academica
## 1.část:
### zasazení výňatku do kontextu: 
(krátké převyprávění děje)
Stavitel Kilián, vychová se svou manželkou dcerku Štěpku. Štěpka nežije příliš šťastným životem, přestože má všeho dostatek. Lidem vadí její přímé, otevřené a někdy drsné chování. Ke všemu není Štěpka příliš pohledná, je velká a vyspělá, chybí jí ženský půvab. Radost má jen na statku, kde dovádí se svými bratranci Janem a Pavlem.  
Štěpka dospívá, ale žádní nápadníci o ni neusilují. Štěpka však touží mít dítě a muže.  
O statek se stará Jan Malina. Jeho mladší bratr odchází ze studia a dává se k armádě. Stane se z něho důstojník, který pouze pije a hraje karty. Skoro všechny peníze ze statku padnou na jeho placení dluhů. Poté se vrací na statek, který je zchátralý. Nechce pracovat, ale Jan ho odmítne dále živit. Pavel nabídne Štěpce sňatek a ta uvěří jeho slibům. Otec Kilián vykoupí statek z dluhů a postaví novomanželům nový dům.  
Brzy po svatbě zažívá Štěpka obrovské zklamání. Pavel o nic vůbec nestojí, dozvídá se, že se s ním nikdy dítěte nedočká, neboť trpí nemocí, která mu znemožňuje styk. Štěpka je statečná a s pomocí Jana se starají o statek. Pavel nakonec umírá a Štěpka začíná žít lepší život. Čeká jí nový život s Janem Malinou. Nedá se hovořit o lásce, ale oba jsou stejně naladěni
### téma a motiv
#### téma: 
Hlavním tématem je poukázat na obraz rozpadajícího světa, mravního úpadku a na prostředí maloměsta a zachytit mezilidské vztahy v rodině při psychické chorobě.
#### motivy:
měšťanství, předurčenost, vztahy
### **časoprostor:** 
Maloměsto a statek na přelomu 19 a 20 století
### kompoziční výstavba: 
Děj jde chronologicky a dělí se na 3 části: Lampy svítí a prostírá se Sytý u stolu Lampy zhasínají  
### **literární druh a žánr:** 
psychologický román (postavy se vyvíjí) - próza
## **2.část:**
### **vypravěč:** 
Autor nevstupuje do díla, tento román chtěl věnovat Jilemnici.
### **postavy:**
**Štěpánka Kilianová:** Samotářské, nehezké, zvláštní dítě, mnohem statnější než ostatní. Je velmi dobrá v recitaci a v hraní divadla.
**Pavel Malina:** Bratranec Štěpky, přerušil studium a vydal se na vojnu. Na vojně dostal syfilis. Je to hrubý a zbabělý slaboch.
**Jan Malina:** Starší bratr Pavla, zůstal pracovat s otcem na statku.
### **vyprávěcí způsoby**: 
Dílo je psáno v ER – formě, ale prolíná se s vnitřním monologem postav v ICH – formě.
### **typy promluv:** 
Dílo obsahuje přímé řeči.
## **3.část:**
### **jazykové prostředky:** 
Jazyk je spisovný, působivý, vyprávění (ER – forma) se prolíná s vnitřním monologem postav (ICH – forma), obsahuje metafory, zdrobněliny, archaismy, kontrast.
### **literárně historický kontext:**
#### **kontext autorovy tvorby:** 
Jaroslav Havlíček patřil mezi autory meziválečné psychologické prózy. Napsal tyto romány: **Petrolejové lampy**, **Neviditelný**, **Ta třetí**. Také napsal novelu: **Synáček**
Jeho díla vynikají detailním charakterizováním postav a prostředím, ve kterém postavy žijí. Postavy často ztroskotají a podléhají osudu. Tím se blíží k naturalistickému vidění světa.
#### **literární kontext:**
Další zástupci psychologické prózy u nás jsou: **Jarmila Glazarová**, která se zabývá hlavně psychologií žen (většinou ženské postavy). Další autor je **Václav Řezáč** – tento autor se snaží najít pozitivní východisko (svědek…)
Tyto autoři se snažili zabývat duševními stavy člověka, vnitřními pocity, duševními úchylkami atd…
# Vypracování 3
**JAROSLAV HAVLÍČEK** (1896 - 1943)  
**Petrolejové lampy** (1935)  
(poprvé 1935 – Vyprahlé touhy)  
**Bibliografické údaje:** - nakladatelství: Odeon, Praha 1983  
**Časové zařazení + význam autora:**  
- 19. – 20. století  
- prozaik  
- představitel meziválečné psychologické prózy  
- zájem o postavy rozvrácené patologickými vlastnostmi a osudem  
degenerace měšťácké společnosti  
- doznívající naturalismus  
**Umělecké období + charakteristika období:**  
**Česká literatura 1. pol. 20. století  
**- obraz války, legionářská literatura  
- psychologická próza  
->analýza nitra člověka, prožitky zachyceny detailně (vliv Sigmund Freud – psychoanalýza)  
## Životopisné údaje o autorovi:  
**- narozen – Jilemnice  
- pocházel z učitelské rodiny  
- vystudoval gymnázium a reálku v Jičíně  
kurs při obchodní akademii v Chrudimi  
odbor obchodních věd na vysoké škole technické v Praze  
- při první světové válce narukoval na ruskou frontu  
## Další díla:  
- Neviditelný (1937)  
Helimadoe (1940)  
Synáček (1942)  
**  
3 současníci autora + 1 dílo:  
**- Egon Hostovský (1908 – 1973)  
Žhář  
- Jarmila Glazarová (1901 – 1977)  
Advent  
- Václav Řezáč (1901 – 1956)  
Větrná setba  
**  
Obsah díla:  
celková charakteristika:  
**- Děj – malé pohorské město a nedaleká vesnice  
-> autorova rodná Jilemnice a přilehlý Hrabačov  
- přelom století – dynamické období významných společenských proměn  
starý patriarchální svět zdánlivých jistot -> moderní svět  
- nešťastná Štěpánka Kiliánová , jejíž vytoužené manželství od začátku nezadržitelně směřuje k tragickému konci  
- tragické manželství citlivé, existenčně zajištěné, ale nehezké Štěpánky Kiliánové s cynickým, zadluženým bratrancem, trpícím pohlavní nemocí  
- naturalistické prvky  
  
## Obsah:  
1. Část – Lampy svítí a prostírá se  
Příběh začíná popisem hřbitova. Stavitel Kilián nebyl kreativní stavitel, ale jeho práce byla trvanlivá. Vystavěl Hoření ulici. Své stáří dožíval v domku vedle školy, který ale nestavěl. Byl přezdíván měchuřinou. Nedal dopustit, aby mu žáci byť jen šahali na plot. Byl mu svěřen úřad školního dozorce.  
Anna Kiliánová pocházela ze dvora Vejrychovsko, byla sestrou sedláka Jana Maliny. Vypráví se, že zeman Vejrych – kouzelník měl spolek s čerty. Nakonec ho zachránila bába Strouhalka z Jilmu – pomohla spasit jeho duši. Antonín Malina byl čeledínem u lakomce Bulušky. Ten se ke konci života zbláznil a rozhazoval po lese, po pařezech svůj manon. Antonín si peníze nenápadně bral, lovil zlaťáky a zbohatl. Měl 3 děti – Antonína, Annu a Jana. Anna si ve svých 32 letech vzala cizáka, poctivého krajáka 36tiletého Kiliána. 1. září se za bitvy u Sedanu narodila Štěpánka – první a jediné dítě Kiliánových. Kilián byl zklamaný, protože chtěl syna. Janu Malinovi se nelíbila, protože měla trojitou bradu. Štěpánka byla samotářské dítě, ostatní děti ji neměly rády, házely po ní kameny a bláto, protože byla robustní a z panství. Anna byla také ke Štěpánce selsky přísná a strohá. Ve škole seděla v lavici s Božkou Karbanovou. Občas se navštěvovaly. Štěpánka začínala vidět svět pohádek, rodičovské lásky… začala snít. Štěpka (6 let) začala chodit na dvůr a trávit čas se svými bratranci – Jeník (13 let), Pavel (11 let), objevovala s nimi svět. Jeníka měla ráda za to, že si s ní povídal. Pavla za jeho štědrost. Žila dvojím životem. Na statku se účastnila indiánských her, pásla dobytek, opékala brambory, běhali za čertovu stodolu… a doma se učila společenskému chování. Musela se s Annou účastnit návštěv spolků, Štěpka dostala zákaz vstupu na statek. Měla však veliký recitační talent, ve školní hře dostala dokonce roli Jara. Svou pozornost si však dlouho neudržela, protože nebyla příliš hezká. Štěpánka se spřátelila s hluchoněmým Francem – čeledínem statku. Dorozumívání s němým uměli pouze – Štěpka, Malina, Jan. Franc byl však velice bystrozraký. Jednou pomohl Štěpce – radil, jak se ubránit, kterou pravidelně bil Kuba Holinka. Štěpánka se učila i od svých bratranců, v obraně a soubojích našla veliké zalíbení. Štěpka (10 let) se musela s rodinou stěhovat do nového domku postavěného Kiliánem v Hoření ulici. Pavel (15 let) musel do učení, Štěpku od sebe jízlivě odháněl, bylo jí to líto. Jan (17 let) se učil být statkářem, Štěpku odstrčili, na Vejrychovsko chodila méně a méně. Řekla si, že na Pavla také zapomene. Jediný Franc ji vždy s radostí uvítal. U Kiliánů uklízela Traklová, vždy s sebou vodila svého syna Lojzíka. Obětovala se mu a nedokázala si připustit, že je to spratek. Velice ho milovala a nedala na něj dopustit. Štěpánka se do něho zamilovala, ale brzy se jí zprotivil, byla zklamaná. Snažila se mu co nejvíce stranit. Malina jednou přišel ke Kiliánovi pro radu. Pavel chce zanechat studií a jít na kadetku. Kilián ho uklidnil a Pavel šel z Jičína do Prahy na studia. Jejich cesty se rozdělily. Štěpka (12 – 14 let) se musela učit plést, začala pracovat na své výbavě, chodit do kostela, ale nebavilo ji to, byla pohanským živlem. Nakonec rostla v maloměstskou slečinku, která pohoršovala okolí. Snažila se co nejlépe oblékat, aby vynikala. Rodiče poslali Štěpku do Jičína ke Kiliánově známé paní Zemanové, aby se nadýchala nového vzduchu a naučila se dospívajícím dovednostem. Dámy ji chtěly naučit tancovat, ale po té ji nazvaly ,,motovidem´´. Ze Štěpánky se stávala vyspělá slečna. Oslavila své 15. narozeniny. Po čase přijel na vojenskou dovolenou Pavel. Malina s Janem ho málem nepoznali. Pavel má prý 2 lásky – víno a ženy. Štěpánka přišla na dvůr, protože Kiliánovi potřebovali smetanu a máslo. Pavel byl překvapen, jak Štěpka vyspěla, dal jí první hubičky a chtěl ji roztoužit. Pozval ji na večerní pochůzku jejich starých míst. Na louce se spolu prali. Při cestě domů spatřila v hlídačské stodole France s Mandou. Pavel další den Štěpku odstrčil a ignoroval. Byla smutná a chtěla na něho zapomenout. Malina cítil, že je Pavel vojnou zkažen. Štěpka začala chodit do tanečních a rozvíjela své divadelní dovednosti. Posluhovačka Traklová zemřela na zápal plic. Štěpánka (19 let) měla velice ostrý jazyk. Jeden zlomyslný úředník Wurn měl o Štěpánku zájem a byl dokonce díky ní hodný, ale po čase si jí přestal všímat. O Štěpku neměl nadále nikdo zájem. Anna Kiliánová šla na statek, kde se dozvěděla, že Pavel vytáhl ze svého otce všechny peníze a Vejrychovsko brzy upadne. Štěpka (26 let) potkávala své provdané spolužačky s dětmi, také po nich velice toužila, proto si s radostí zašla ke kartářce Hanouskové. Prý je na jejím bohatství a domě kletba a štěstí ji potká opět za válečné doby. Hanousková byla však zabita v průtrži střechou urvanou ze stodoly. Učitel Pavlíček posílal Štěpánce psaníčka, ale nakonec se oženil s nějakou slečnou. Konal se maškarní bál. Štěpánka šla za mouřenínskou princeznu. Objevila se zde kráva – Toník Skála, který se Štěpkou tancoval. Po té se kolem něho točila. V Jilemnici a Kozinci (1891 – 1898) se konaly různé akce, akademie, výlety, kuželky… Štěpka se seznámila s berním Antonínen Gromanem. Také od něho dostala hubičku. Ale často mezi nimi docházelo k hádkám. Berní byl příliš zlostný, nevzhledný, studený a pedantský. Neustále Štěpku poučoval, vyčítal jí, že se nezajímá o politické a filozofické myšlenky. Nakonec se rozešli, však dlouho nemohlas pošetilého milence zapomenout. Antonín se po té oženil s Kristou Maškovou. Jilemnici zasáhla povodeň. Stavitel Kilián byl nucen obsadit Lojzu Trakla, o kterého se stará jeho strýc Jan E. Trakl, do spořitelny místo zájemce Čmuchala. Štěpka zoufale toužila po muži, v městečku si utvořila pověst běhny. V Jilemnici e stavěla železnice, Štěpka laškovala s cizinci, ale nic z toho nevzešlo. Anna Kiliánová (64 let) ochuravěla na nohy. Přestěhovali se z městečka do vily Vesna, v blízkosti hrobky a bývalé šibenici. Ale kvůli útoku škvorů museli do domku vedle školy. Kiliánovi brzy začali říkat měchuřina. Na Štěpánčiny 29. narozeniny vyjel ověnčený vlak. Nastává nové století a s ním nové změny. V Jilemnici bylo velice oblíbené divadlo – dobrodružství Jules Verne. Na jedno představení přišel hejtman Pavel Malina, protože byl na Vejrychovsku u otce a bratra na trvalé dovolené. Nikdo neměl z Pavlovy přítomnosti radost, protože je obral o všechny peníze, zadlužil je a sám ruku k dílu nepřidal. Pavel se setkal se Štěpkou v divadle, připadal jí velice  
zestárlý a zlý.  
2. Část –Sytý u stolu  
Jan oznámil, že si chce vzít jejich služku Karlu a vyhazuje Pavla, jinak vyhrožoval, že sám statek opustí. Pavel se chce svému bratru pomstít, plánuje si vzít Štěpánku Kiliánovou. Ona se svými penězi dostane Vejrychovsko z nesnází a on bude moci v klidu žít. Na statku byly samé plány. Karlička dala výpověď a ze svatby sešlo. Pavel šel tedy na námluvy ke Štěpce, dvoří se jí a ona se do něho zamiluje. Kilián se svatbou zásadně nesouhlasil, ale Anna byla představou na statek dojata. Štěpka se dala s otcem do sporu – připomněla mu – tehdy, když si k němu Malina přišel pro radu, jestli má Pavla pustit na vojnu. Nakonec otec souhlasil, ale nebyl smířen. Kilián jim na Vejrychovsku naplánoval panský dům, který bude však patřit pouze Štěpánce. Pavlovi byla ale Štěpánka lhostejná, Malina s Janem se na ni dívali s opovržením. V městečku se objevil nový stavitel Mohr. Ke Štěpce chodily jakési přítelkyně, kterým ukazovala dům. Ke Kiliánům se přistěhovala nová hospodyně Františka Pelcnerová. Nastala svatba a s ní zuřivé oslavy. Pro Štěpku nastává nenaplněná svatební noc. Na Vejrychovsku byl nový kočí – Hans, který byl synovcem Františky Pelcnerové. Štěpánka byla zklamaná Pavlovou nepochopitelnou ostýchavostí. Nakonec se pohádali, protože Štěpka chtěla co nejdříve děťátko. Chtěla dostat Pavla na lopatky, tak mu dala pušku a smlouvu o zakoupení lesa. Pavel se jí s podrážděností svěřil, že je nemocný a zřejmě impotentní. Donutí ho tedy jezdit k lékaři do Jičína, léčba je však bezvýsledná. Štěpka si uvědomila, že svatba s Pavlem byl největší omyl jejího života. Došlo jí, že jejich manželství vždy upadalo. Pavel začne opět pít a hazardně hrát, o hospodaření se nestará. Štěpka se tedy rozhodla, že se stane hospodyní. Nakonec přemluvila Jana, aby dělal na jejích polích správce a zaučil ji, aby si navzájem pomáhali. Štěpánka na statku díky práci velice ožila, s Janem se velice spřátelila. Dokonce Anna změkla, s radostí si nechávala vyprávět o statku. Štěpánka si všimla, že Pavel (37 let) velice zestárl a nemůže moc chodit. Děvečka Mařka říká, že má vysychání míchy. Pavel byl čím dál tím více nesnesitelný, hrubý, zlý, cynický, dělal naschvály…Jezdil divoce s kočárem, drezíroval psa, mluvil sám k sobě. Štěpce se však svěřit nechtěl, stále si na ní vylíval vztek. Anna měla svátek. Pavel se rozhodl, že Štěpánku doprovodí. Cesta byla ukrutná, lidé mu říkali ,,skákavý hejtman´´. Když je paní Hilmarová spatřila, běžela za svým mužem doktorem, který řekl, že Pavel má další stadium syfilisu. Kilián se cítí osaměle, chodí tedy na procházky a s kamarády do hospody. Pavel poprosil Štěpánku o přání – víno, s laskavostí mu ho splnila, tak celé dny jen pil.  
3. Část – Lampy zhasínají  
Kilián nemohl spát, bylo mu velice nevolno, šel se tedy projít. Nakonec v krámku u Gromana zemřel. Konal se tedy Kiliánův pohřeb. Pavel již nepije víno, propadá děsivým myšlenkám, především o Kiliánovi. Anna se nechtěla přestěhovat na dvůr, tak se o ní Štěpánka doma přehnaně starala.  
Četla jí knihy, překrmovala… Anna neměla klidu. Pavel si sám vzal kočár s koňmi a vydal se na sebevražednou cestu do rokle. Rozrušená Štěpánka se ho vydala s Hansem hledat, našli však prázdný kočár s polekanými Štěpčinými koňmi. U jedné děvečky se dozvěděla, že Pavel šel do hor do roklí. Štěpánka dostala strach, nakonec ho našla bezmocně sedícího na pařezu a promrzlého. S velikým úsilím ho snesla zpět na silnici. Došlo jí, že se Pavel doopravdy zbláznil. Štěpánka tedy rozdělovala svou veškerou péči mezi Pavla a Annu, bylo to velice vyčerpávající. Štěpánka se však také velice změnila – zpraktičtěla a nabyla rozumu. Anna však v srpnu zemřela. Pavel velice zbláznil, vše rozbíjel, rád dělal naschvály, nemohl pořádně už ani mluvit. Jan s Francem odvezli Pavla do blázince do Prahy bez Štěpánčina vědomí. Když se to dozvěděla, byla velice rozzuřená – především na Jana. Chtěla Pavla zpět. Jela tedy do Prahy, ale laskavý doktor ji utěšil, promluvil si s ní a vše vysvětlil. Když Pavla spatřila, došlo jí, že mu tam bude dobře. Při cestě vlakem měla pocit, že uslyšela nejdříve hlas otce, který ji povzbuzoval, aby si vše odpustila. Maminčin hlas jí říkal, že vejrychovský statek, kde se narodily, je největší radost. Po té ji Pavlův hlas povzbudil, pochválil, že je dobrá klisna. Štěpánka byla velice povzbuzená. Pavel je pohřben do obyčejné hrobky, Štěpánka ji bude ale zdobit. Její život nabral nový dech. Jan je rozhodnutý si ji vzít, aby se Vejrychovsko spojilo.  
## Stručná verze dohromady:
Děj se odehrává na přelomu 19. a 20. století v autorově rodné Jilemnici.  
Hlavní hrdinkou je pošetilá, ošklivá, nevkusná, svérázná, tvrdohlavá, ale také romantická, dobrosrdečná a stále toužící po lásce, Štěpánka Kiliánová- dcera bohaté Anny a stavitele Kiliána. Bydleli na rodinném statku Vejrychovsku a hrála si zde se svými staršími bratranci Janem a Pavlem. Postupem času se z nich stali dospělí mladí lidé, Štěpánka začala hrát v divadelním souboru. Začala toužit po lásce, dítěti a hodném muži. Čekala na pravou romantickou lásku, ale ta se ne a ne objevit. Když už ve svých třiceti letech skoro přestala doufat, že se ještě kdy vdá, přišel jí požádat o ruku právě její starší bratranec Pavel Malina, v té době již hejtman. Štěpánka si sňatek s Pavlem obhájila i před rodiči, kteří jí to nechtěli dovolit, protože věděli, že se z Pavla na vojně stal opilec, hazardér a flamendr a Štěpánka měla velké věno. Byla to všechno pravda. Štěpánka si jeho špatné vlastnosti kvůli touze po lásce a dítěti nechtěla přiznat. Po svatbě se oba novomanželé přestěhovali do nového statku na Vejrychovsku a po měsíci manželství, kdy se Pavel své ženy ani nedotknul, jí řekl, že si ji vzal pouze pro její bohaté věno, aby mohl splatit dluhy, kterými bylo Vejrychovsko po jeho vojenské kariéře zatíženo. Pavel měl syfilis, nechtěl to Štěpánce říct a tak s ní nic nechtěl mít. Nakonec se změnil v opravdovou stvůru, byl zlý, pil a tyranizoval obětavou Štěpánku, která se ještě s Janem starala o statek a polnosti. Když už byla situace neúnosná, odvezl Jan svého bratra do ústavu, aby své švagrové ulehčil. Pavel v ústavu docela ztratil paměť, zešílel a už ani svou ženu nepoznával. Po několika měsících zemřel a Štěpánka měla po jeho smrti pocit, že je na světě zbytečná. Zůstala sama a dítěte se nedočkala. Nakonec začala znovu doufat, že se jí jednou přeci jen dostane skutečné lásky a štěstí, po kterých tolik toužila. Nakonec si vzala svého druhého bratrance Jana (Pavlova bratra).
## Význam díla:  
**- psychologický román  
## Charakteristika hl. postav:  
**Štěpánka Kiliánová**  
- nehezká, ale společenská, trochu výstřední  
pracovitá, obětavá  
tragicky groteskní typ  
- působí naivně, dokonce až hloupě, ale umí rozhodně a tvrdě jednat  
- společenská, ale zároveň osamělá  
- útěchou se jí stává práce na statku  
- její životní příběh je svázán s válečnými událostmi:  
narodí se v době bitvy u Sedanu, během búrského tažení získává ženicha, který pak umírá během  
rusko –japonského konfliktu u Port Arturu  
**Pavel Malina  
**- lenošný, nezodpovědný, flamendr, vypočítavý, hrubý, zbabělý, cynický  
- platí daň předchozímu hýřivému životu těžkou paralýzou a degenerací  
- ale jeho nedůstojný konec přesto vyvolává soucit a odpuštění  
**Jan Malina** (starší bratranec)  
## **Jazyk a styl:**
- umělecký styl  
- spisovný jazyk  
- prolínání vypravěčského pásma vnitřním monologem postav  
- slohové postupy: vyprávěcí, popisný, charakterizační  
- dějová kompozice: chronologická  
- dramatická gradace příběhu  
- naturalistické prvky  
- zachycení atmosféry maloměsta  
## Literární žánr:  
**román  
- rozsáhlý příběh psaný prózou,  
postavy se vyvíjejí,  
dějové linie (hlavní a vedlejší)  
## **Literární druh:** 
epika
## **Vypravěč:** 
objektivní
## **Vyprávěcí postupy:** 
er – forma (popis prostředí, dialogy, bohatý vnitřní svět hrdinů)**  
## Stručná ukázka:  
,, Štěpka se rozplývala blahem nad tou neohrabanou mužskou lichotkou, neboť v těch slovech tuší drsnou pochvalu, nejasné povzbuzení. Ano, to je to, co jí scházelo, ocenění, odůvodnění jejího místa na světě, byť jen strohé a zdánlivě nesmyslné. Je něco výstižného v těch slovech, právě v těch: ,,Ty jsi dobrá klisna,“ veliké, horké, osvobozující slzy jí stékají po tlustých tvářích.“