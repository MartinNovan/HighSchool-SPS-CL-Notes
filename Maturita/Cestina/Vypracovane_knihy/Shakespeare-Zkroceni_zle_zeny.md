# Vypracování 1
**William Shakespeare („vilijem šejkspír“) Angličan 16. – 17. století****Zkrocení zlé ženy** (1593)

**Překlad:** E. A. Saudek

**Význam:** nejvýznamnější světový dramatik všech dob, básník (psal sonety)

**Renesance:** umělecký směr 14. st. – 16. st. (v literatuře konec 13. st. – poč. 17. st.), klade na první místo člověka před Bohem, vychází z antiky, klade důraz na vzdělání

**Údaje o životě:** Pocházel ze Stratfordu nad Avonou, od roku 1598 byl spolumajitelem, dramatikem a hercem divadla Globe. Proslavil se až dlouho po své smrti – v 18. st.

**Další díla: Romeo a Julie** – tragédie, příběh dvou milenců. Konflikt lásky a rodové příslušnosti (Kapuleti x Montekové). Tragédie končí smrtí obou milenců a uzavřením míru mezi jejich rody.

**Hamlet, kralevic dánský** – tragédie, jejíž hlavní myšlenkou je pomsta. Hamlet chce  
pomstít vraždu svého otce. Nakonec zemře Hamlet, vrah jeho otce Claudius a Hamletova matka.

**Sonety** – ojedinělý soubor Shakespearovy lyriky. Tématy jsou láska, politika… Některé jsou adresovány mladému muži (i milostné motivy) a jiné temné dámě.

**Současníci z období renesance:**

**Miguel de Cervantes Y Saavedra** (migel de servantes y savedra) 16 - 17. st., Španěl – Důmyslný rytíř don Quijote de la Mancha – román, parodie na rytířské eposy, kritika nedostatků společnosti.

**Lope de Vega** – 16 - 17. st., Španěl – Ovčí pramen – div. hra podle skutečné události, oslava síly lidské solidarity.

**Giovanni Boccccio 14.st. Dekameron Ital soubor novel**  
___________________________________________________________________________

**Zkrocení zlé ženy** – komedie

**Obsah:**

**Čas**: 16. století

**Prostor:** Itálie,Padova a okoli

**Podrobný děj:**

**Předehra** Děj začíná tím, že se kotlář Christophero Vykuk opije tak, že v hospodě usne. Christophera najde jakýsi bohatý šlechtic a rozhodne se, že si z opilého kotláře vystřelí. Nechá ho odvést do svého domu, kde budou všichni šlechticovi sloužící předstírat, že Christophero není kotlář, ale bohatý pán, který spal skoro 30 let a konečně se probudil. Po tom, co se Christophero probudí, mu začnou šlechticovi herci hrát Příběh pro jeho pobavení.

**1.** Příběh začíná v italském Padově, kde žije zámožný obchodník Baptista Minola se svými dvěma dcerami – Chytrou a milou Blankou a zlou a namyšlenou Kateřinou. Ačkoliv má Blanka mnoho nápadníků, Baptista ji nechce provdat, dokud nedosáhne patřičného vzdělání a dokud neprovdá zlou Kateřinu. Kateřinu ale kvůli její zlé povaze nikdo nechce.**2.** Baptista shání učitele pro svou dceru Blanku, a tak si vymyslí jeden z jejích nápadníků, Lucenzio, lest – bude se vydávat za učitele pro Blanku. Jeho věrný sluha, Tranio, se s ním domluví, že se zase on bude vydávat za něj, Lucenzia. Mezitím jede bohatý veronský šlechtic Petruccio se svým sluhou Grumiem za svým přítelem Hortensiem. Petruccio mu řekne, že by se rád ženil. Hortensio mu začne vyprávět o zlé Kateřině. Petruccio radostně zaplesá a prohlásí, že pokud je to taková nelítá saň, jak se o ní povídá, pak bude tím, kdo ji zkrotí. Zatímco se Lucenzio převlečen za učitele sbližuje s Blankou, přijede do Padova Petruccio a sdělí Baptistovi, že se chce oženit s jeho dcerou Kateřinou. Baptista souhlasí a je rád, že Kateřině konečně našel ženicha.**3.** Kateřina si Petruccia zpočátku vzít nechce. Ovšem důvtipný Petruccio, který se do ní bezhlavě zamiluje, se s Kateřinou pustí do hádky, kterou díky své vychytralosti vyhraje, a tak se zasnoubí. Aby byl Petruccio opět o krok blíže k jejímu zkrocení, přijíždí na svatbu pozdě, v potrhaných hadrech a na starém a nemocném starém koni. Po svatbě si Petruccio Kateřinu odváží na venkov, na svůj statek, kde jí nedá jíst a bude ji celou noc držet vzhůru svým zpěvem.**4.** Mezitím se Lucenzio s Blankou tajně vezmou. Tranio vydávající se za Lucenzia najde jakéhosi starého pána, kterému pomůže s jeho problémy s jedním z obyvatel Padova. Na oplátku od něj Tranio chce, aby se pro něj vydával za Vincenzia – Lucenziova otce. Starý pán sice souhlasí, ale Vincenzio se vrátí do Padova dříve a vznikne velký poprask. Vše se ale vysvětlí a koná se oslava.**5.** Oslavy se účastní mimo jiné Hortensio se svou chotí, Lucenzio se svou chotí a samozřejmě Petruccio se svou chotí. A jelikož se tam tedy setkaly tři novomanželské páry, tak uspořádaly sázku. Sázku o to, čí žena je nejposlušnější, každý muž si tedy zavolal svou ženu, Blanka a Hortensiova choť řekli, že pokud něco potřebují, tak ať přijdou za nimi oni sami. Jediná Kateřina za svým mužempřišla a otázala se ho, co potřebuje. Petruccio jen poděkoval, že ho poslechla a přišla a řekl, že to on má tu nejvěrnější ženu. Když Kateřina pochopila, oč jde, tak Blance a Hortensiově manželce přednesla řeč, kterou jim ukázala, že mají ctít svého muže a vážit si ho.

**Stručný děj: znat tucne vytistena jmena**

Bohatý kupec Baptista má dvě dcery: **Blanku a Kateřinu**. Blanka je krásná a hodná a má mnoho nápadníků. Kateřina je také krásná, za to je ale zlá a nikdo ji nechce. Baptista prohlásí, že Blanku provdá až po tom, co provdá Kateřinu a až Blanka dosáhne patřičného vzdělání. Lucenzio, Blančin nápadník se tedy začne vydávat za učitele, aby se k Blance dostal blíže. Do Padova přijede **Petruccio**, který má zájem o Kateřinu. Díky tomu, že s Kateřinou vyhraje hádku, se s ní ožení. Petruccio si Kateřinu odveze na svůj statek, kde ji začne „krotit“. Mezitím si Lucenzio tajně vezme Blanku. Nakonec se koná oslava, na které se sejdou tři manželské páry - Lucenzio a Blanka, Petruccio a Kateřina a Hortensio (Petrucciův přítel) a padovská vdova. Manželé uspořádají sázku, čí žena je nejvěrnější. Vítězkou se stane Kateřina, která poté ostatním ženám řekne, že si mají vážit svých mužů.

  
  

  
  

**Hl. myšlenka** = **téma:**vztah muze a zeny. Zkrocení Kateřiny Petrucciem a fakt, že manželka by si měla svého muže vážit a ctít ho.

**Charakteristika hl. postavy:**

**Kateřina**  
  
-namyšlená  
-zuřivá  
-na konci milá, chápavá a klidná

**Kompoziční výstavba:** 5 dějství

Výstavba (viz čísla v ději)

1. expozice – výchozí situace

2. kolize – zápletka

3. krize – vyvrcholení, růst napětí

4. peripetie – obrat v ději

5. katastrofa – rozuzlení, vyvrcholení konfliktu

**Literární druh: drama** = **div. hra**

**Literární žánr a definice:** drama, komedie

Drama = Děj je napsán tak, aby mohl být hrán na jevišti.

Základem je monolog a dialog (jsou zde i scénické poznámky)

Rozdělení: tragédie, komedie, činohra

Komedie = veselohra, komický obraz zápasu s nedostatky (pojetí satirické nebo humoristické)

**Vyprávěcí způsoby** – u divadelní hry se neurčuje

**Styl** – umělecký

**Jazyk** – Je zde použit blankvers (= pětistopý jambický verš bez rýmů a slok)

Jamb 1. slabika neprizvucna,2.slabika prizvucna

**Filmové zpracování:** rok 1967, režie: Franco Zeffirelli, Kateřina: Elizabeth Taylor

  

  

  

  

  

  

  

  

  

  

  

  

  

  

  

  

  

  

  

**Zpracoval: Filip Karban**