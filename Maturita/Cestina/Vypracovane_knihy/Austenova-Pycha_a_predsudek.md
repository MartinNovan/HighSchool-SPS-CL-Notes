# Zpracování 1
## Autoři
Jane Austenová (1775-1817)
Pýcha a předsudek (1813)
- Období: přelom 18. a 19: století, romanitsmus (její díla obsahují i prvky realismu)
- Romantismus: 
	- umělecký směr,který začíná rozvíjet ve 30. letech 19. století
	- převládá zde cit před rozumem
	- autor se ztotožňuje s hlavním hrdinou
- Realismus: 
	- umělecký směr, který se rozvíjí především ve 2. polovině 19. století
	- snaží se zachytit skutečnost takovou jaká je, tedy pravdivě a objektivně
- Význam autora: anglická spisovatelka, představitelka tzv, rodinného románu, ve svých dílech popisuje životy venkovských vyšších vrstev
- Život autora:
	- narodila se v hrabství Hampshire jako druhá nejmladší z osmi sourozenců
	- krátce se vzdělávla v Oxfordu, pak v Southhamptonu a v Readingu
	- zůstala neprovdána
	- její život se skládal z obvyklých zábav vyšších společenských vrstev (plesy, návštěvy známých a příbuzných...)
- Další díla : 
	- Emma
	- Rozum a cit
		- Rozum a cit , Ema – tyto tzv.rodinné romány zachycují osudy žen z vyšší společnosti(venkovské prostředí) v druhé polovině 18. století,které se snaží být emancipované, i když touží po lásce a největším životním cílem je pro ně manželství.
- Současní autoři:
	- Victor Hugo 1.pol.19.st.
		- Francouz
		- Chrám Matky Boží v Paříži – roman Vykresluje nešťastný osud cikánky Esmeraldy, která odmítla kněze Frolla a ten se jí mstil. Nechal zavraždit kapitána stráže a Esmeraldu z toho obvinil. Poté, co jej znovu odmítla vydal ji na smrt, ale zachránil ji zvoník chrámu Quassimodo, jež dívku miloval. Esmeralda je nakonec zabita. Quassimodo shodí kněze z věže a dochází na hřbitov za Esmeraldou a u její těla zemře.
			- Hl.myšlenka: ukazuje na život ve středověké společnosti Paříže,nešťastná láska
	- Alexandr Sergejevič Puškin (1.pol.19.st.)
		- Rus
		- Evžen Oněgin – roman ve versich ;příběh zbytečného člověka=znuděného šlechtice,který v mládí odmítl lásku Taťány. Teprve po letech vyznává Taťáně lásku, ale ta je již vdaná a odmítá ho.
			- Hl.myšlenka:problém lásky,touha po změně
	- Stendhal(1.pol.19.st.)
		- Francouz
		- Román Červený a černý – hl.hrdina je Julián Sorel, mladý ambiciózní člověk,který pomocí intrik a a milostných avantýr dosahuje společenského vzestupu,(v závěru románu je popraven).
			- Hl.myšlenka:touha po kariéře,moci a slávě
## Pýcha a předsudek
- Čas: 18: století
- Prostor: venkovské síldo ve městě Netherfield, Anglie
- Děj- obsáhlejší verze
	- Příběh se odehrává na malém městě v rodině manželů Bennetových a jejich pěti dcer. Matka Bennetová se snaží své dcery provdat za bohaté muže. Proto ji velmi potěší, když zjistí, že se do sousedství přistěhoval mladý, bohatý a svobodný muž – pan Bingley. Na plese se s ním seznámí a představí mu své dcery. Nejstarší Jane se panu Bingleymu zalíbí a Jane se do něj zamiluje. Na plese je také přítel pana Bingleyho – pan Darcy, který působí pyšně a povýšeně a vyjádřil se pohrdavě o druhé nejstarší slečně Bennetové. Elizabeth je velmi nesympatický, ale on se do ní proti své vůli zamiluje, ale skrývá své city kvůli jejímu postavení a její rodině. Bingleyho sestra, která si touží Darcyho vzít, pozná, že pan Darcy chová city k Elizabeth a popichuje ho.
	  
	  Později se Elizabeth díky mladším sestrám Lydii a Kitty seznámí s důstojníkem Wickhamem, který se jí svěří, že Darcy se k němu zachoval nespravedlivě a připravil ho o peníze. Díky tomu se Elizabethina antipatie vůči Darcymu ještě navyšuje.
	  
	  Rodinu Bennetových přijíždí navštívit otcův bratranec Collins, který má zdědit jejich majetek a chce si jednu ze sester vzít a nastěhovat se s ní na svoji faru, kde žije pod ochranou lady Catherine de Bourgh. Jeho volba padne na Elizabeth, která odmítne, a tak si vezme její přítelkyni Charlotte Lucasovou. Mezitím pan Bingley i pan Darcy odjíždějí do Londýna a Jane má zlomené srdce, protože si myslela, že její vztah s Bingleym je vážný. Jede proto ke své tetě, aby nemusela snášet matčiny narážky. Elizabeth se také vydává na cestu, ale ke své přítelkyni Charlotte. Několikrát navštíví i zámek lady Catherine a dozví se, že Catherine de Bourgh plánuje sňatek její dcery s panem Darcym, který se ukázal být jejím synovcem. Pan Darcy shodou okolností na zámek přijíždí také spolu se svým bratrancem plukovníkem Fitzwilliamem. Od něj se Elizabeth dozvídá, že díky Darcymu Bingley odjel do Londýna a dál se nestýká s její sestrou. Elizabeth se jeden večer necítí dobře a zůstává v domě, kam ji přijde navštívit pan Darcy. Když jí sdělí, že ji miluje, je Elizabeth velmi překvapená, ale vzpamatuje se, odmítne ho a vyčte mu, co provedl panu Wickhamovi a její sestře a Bingleymu. Darcy odejde a ráno jí předá dopis, ve kterém vysvětluje, že Bingleyho odvedl od její sestry, protože si myslel, že ona jej nemiluje a chce si ho vzít jen kvůli penězům. Wickhama vůbec neošidil o peníze, ale naopak on vydíral jeho a později chtěl s jeho sestrou tajně utéct. Elizabeth se tento dopis velmi dotknul a zanedlouho odjela zpět domů. Doma zjistila, že vojáci se chystají odejít a její nejmladší sestra chce cestovat s nimi. Otec jí to dovolí a Lydia odjede.
	  
	  Elizabeth je na cestách se svou tetou a strýcem po Anglii a přijeli také na Darcyho sídlo Pemberley. Elizabeth se ujistí, že tam není a jde se tam podívat. Při prohlídce parku se ale Darcy nečekaně objeví a jde ji pozdravit, zjistí, že se velmi změnil a je velmi ráda, jak milý je k jejím příbuzným. Začne přemýšlet o svém dřívějším odmítnutí a zjišťuje, že její dřívější nenávist se začíná vytrácet. Seznámí se s jeho sestrou a na Pemberley je na návštěvě i Bingley, na kterém pozoruje, že je do její sestry stále zamilovaný. Zanedlouho ale přijde dopis z domu, ve kterém je jí sděleno, aby se okamžitě vrátila, jelikož její sestra Lydia utekla s Wickhamem a nikdo neví kam. Poví o tom panu Darcymu a rychle odjíždí.
	  
	  Po návratu domů zjišťuje, že se otec Lydii vydal hledat do Londýna, tak se strýc vydává za ním. Celá rodina Bennetových zažívá velkou ostudu, protože Lydia a Wickham se nevzali, ale přesto spolu žili. Po otcově návratu přichází dopis, že strýček Lydii našel a zařídil, aby byla svatba. Všichni jsou za to rádi, ale nedokáží pochopit, proč si ji nakonec Wickham vzal, když nemá žádné pořádné věno. Po čase se Lydia s Wickhamem na chvíli vrátí domů a jí uklouzne, že na svatbě byl i pan Darcy, což Elizabeth zarazí, jelikož ví, proč Darcy Wickhama nemůže vystát. Napíše proto tetě do Londýna a ta jí sdělí, že Darcy dal Wickhamovi peníze, aby si Lydii vzal a odstranil tak ostudu, která na nich byla. Elizabeth přemýšlí, proč to udělal a jestli to nebylo kvůli tomu, že ji pořád miluje. Zanedlouho se na své sídlo opět vrací pan Bingley i pan Darcy a Elizabeth zjistí, že Darcy napravil, co způsobil a Bingley a Jane se zasnoubili. Bennetovi nečekaně navštíví Darcyho teta lady Catherine, která se domnívala, že se její synovec a Elizabeth zasnoubili. Elizabeth jí sdělí, že to tak není, ale lady Catherine na ni naléhá, aby se s Darcym úplně přestala stýkat, to Elizabeth popudí a rychle se rozloučí. Darcy se dozví o návštěvě své tety a přijíždí zpět za Elizabeth, aby ji znovu přesvědčil o svých citech. Elizabeth se do něj zamilovala, proto neváhá a zasnoubí se s ním.
- Děj- stručnější verze
	- Rodina Bennetových žijící ve venkovském sídle, chce co nejlépe provdat svých 5 dcer. Matka se dozví, že se do sousedství přistěhoval bohatý pan Bingley. Seznámí se s ním na plese a nejstarší dcera Jane se do něj zamiluje. Spolu s ním je na plese i pan Darcy, který působí povýšeně, pyšně a navíc se pohrdavě vyjádřil o druhé nejstarší dceři Elizabeth.Když do vesnice zavítá vojenský pluk, nejmladší sestry Bennetovy jsou jako u vytržení. Neustále běhají za vojáky a poté, co se Elizabeth seznámí s důstojníkem Wickhamem, začne důstojník rodinu Bennetových pravidelně navštěvovat. Během těchto návštěv rozšíří pomluvy o svém někdejším příteli Darcym. Ten se díky tomu stává v městečku velmi neoblíbeným .Darcy je přesvedčen, že si Jane chce Bingleyho vzít jen kvůli penězům, a tak ho odváží zpět do Londýna, ale Jane i Bingley se trápí pro nešťastnou lásku. Do sídla přijíždí pan Collins, který má zdědit majetek po panu Bennetovi, ale nechce o majetek připravit rodinu Bennetů, a tak se rozhodne, že si vezme jednu z jejich dcer. Dozvídá se, že Jane je zamilovaná do pana Bingleyho, proto se rozhodne požádat o ruku Elizabeth, která ho ale odmítne. Nakonec se ožení s přítelkyní Elizabeth, Charlotte Lucasovou a stěhují se k němu na faru. Pan Darcy nejprve Elizabeth přehlíží, protože pro něj není dost hezká a bohatá, ale postupem času se do ní zamiluje a požádá jí o ruku. Elizabeth jeho nabídku odmítne a ještě mu vyčte, že překazil lásku Jane a Bingleyho. Darcy si její slova vezme k srdci a snaží se chybu napravit. Elizabeth si jeho snahu velmi cení a nakonec se spolu zasnoubí, stejně jako Jane a Bingley.
- Téma= hlavní myšlenka: Výsměch anglické konzervativní společnosti, ustáleným názorům. Hlavní hrdinka má vlastní názory a nehodlá je měnit ani nátlakem. Nakonec vyhrává dobrý úsudek a čistý cit nad pýchou a předsudkem.
- Chatakteristika hlavních postav: 
	- Elizabeth-nebojácná, opovrhuje povrchními názory
	- Pan Darcy – na první pohled namyšlený, je uzavřený, ostýchavý, ale hodný, štědrý, obětavý,milující
	- Jane-půvabná, hodná, plachá, o nikom si nemyslí nic špatného
	- pan Bingley- mladý, bohatý, milý, chová se šarmatně, je velmi snadno ovlivnitelný
- Kompoziční výstavba: chronologická
- Literární žánr: román (= prozaický útvar, více dějových linií, hlavní postava se v průběhu vyvíjí)
- Literární druh: epika (=má děj)
- Vypravěč: objektivní
- Vyprávěcí postupy: er-forma
- styl: umělecký
- jazyk: 
	- spisovná, velmi zdvořilá, vznešená mluva
	- porobné popisy a charakteristiky
- Filmové zpracování: rok-2005 !!!! dobrovolné!!!
	- Režisér: [Joe Wright](http://www.sms.cz/osoba/joe-wright-2)
	- Hl.postavy:Elizabeth-[Keira Knightley](http://www.sms.cz/osoba/keira-knightleyova)
	- Pan Darcy-[Matthew Macfadyen](http://www.sms.cz/osoba/matthew-macfadyen)