# Vypracování 1
**Literární směr:** 2. pol. 20. století – magický realismus**Magický realismus -** v latinskoamerické próze, rozvíjí se od 50. let 20.st.,základním rysem je prolínání dvou světů -> je to jednak vlastní vyprávění a pak svět magický, mytologický, snový, fantazijní
## **Život autora** 
-  pochází z Rio de Janeira (Brazílie)
- živil se jako novinář, studoval práva, psal televizní scénáře, texty písní
- ovlivnila ho cesta do Evropy, kde se autor rozhodl vrátit se ke křesťanství
- jeho díla přeložena do 54 jazyků
## **Další představitelé: romány**
Ken Kesey - Vyhoďme ho z kola ven
Stephen King - Osvícení
John Irving - Svět podle Garpa
Machail Bulgarov – Mistr a Markétka
## **Další autorova díla:** 
(stačí 1) román  
**Mágův deník,**
Hlavní hrdina je poutník, který hledá v Evropě svůj meč, aby se mohl stát Mistrem svého řádu. Musí vykonat mnoho zkoušek, nakonec meč dostane a uvědomí si, že chce žít dobrý život.
## **Obsah**:
Hlavní postavou je andaluský (španělský) chlapec Santiago, který je pastýř. Má rád svoje ovečky a má pocit, že nic jiného nepotřebuje. Že si jen tak chodí po světě, je šťastný a ovce ho vše potřebné naučí. Dvakrát po sobě se mu zdá jeden a ten samý sen pod fíkovníkem. Zdá se mu, že je u pyramid a hledá poklad, ale vždy se vzbudí před koncem.

V Andalusii se mu líbí jedno děvče, ale její otec by nikdy nesvolil ke sňatku (dokud je pastýř a nemá moc peněz). Tak se vydal k cikánce, aby mu řekla, co jeho sen znamená. Odpověděla mu, že má jít hledat poklad k pyramidám, takže vlastně nic nového a to, že teď nic nechce, ale pokud poklad najde, chce z něj desátek. Santiago souhlasil.

Chvíli předtím, než měl jít stříhat ovce, objevil se u Santiaga jakýsi starý pán. Povídal mu o Duši světa a o Osobním příběhu. Santiago mu ale vůbec nerozuměl a zjistil, že mu čte myšlenky. Zeptal se ho, co je zač a on prý král ze Sáhamy. Říkal mu, že se zjeví každému, kdo si chce splnit svůj Osobní příběh a za jeho dobré rady chtěl král 6 ovcí. Pastýř mu je dal, prodal zbytek ovcí svému kamarádu a vydal se do pyramid. Král mu dal na cestu dva kamínky thumim a urim (černý a bílý), mají se jim pokládat jasné otázky a odpoví.

Když Santiago přijel do městečka, zašel do hospody, kde všichni mluvili arabsky, ale on to neuměl. Potkal mladého muže, který mu chtěl pomoci. Slíbil, že mu pomůže najít velblouda, aby se dostal do Egypta. Dal mu peníze na velblouda, ale když se zahleděl na krásný meč a na chvíli ztratil muže z pohledu, byl pryč i s jeho penězi. Hospodský ho chtěl ochránit, ale muž mu to nedovolil. Když se chtěl podívat na kamínky, zjistil, že má v pytlíku díru, a tak ji tam pro jistotu nechal, že to tak má být (když se vzbudil ráno na tržišti). Pomohl postavit stánek prodávajícímu a vydal se dál.

Potkal sklenáře, který neměl moc kšefty, ale dohodli se. Neboť Santiago potřeboval nutně peníze a Sklenář chtěl prodat. Jeho obchod byl na kopci. Santiago mu vyčistil sklo, udělal skleněný stojan, a nakonec vymyslel, že by se mohl do sklenic prodávat čaj. Vše zabralo a obchod byl v plném proudu. Sklenář byl věrný arab, naučil Santiaga jeho řečí a povídali si. Sklenář říkal, že se chtěl jednou za život podívat do Mekky, ale bojí se tam jet, i když už má peníze, jelikož se bojí, že by ztratil smysl života. Po roce a půl se rozloučili a Santiago měl dost peněz, aby se dostal do Egypta i domů.

Potkal Angličana, který toužil stát se alchymistou. Našli velbloudáře a vydali se na cestu. Zrovna zde byla kmenová válka, všude byly boje, a tak byla cesta obtížná. Angličan stále četl své knihy. Konečně dojeli do Oázy. Santiago si všímal znamení, která ho vedla za jeho Osobním příběhem. V tu dobu už Alchymista tušil, že přijde jeho žák.

V oáze poprvé uviděl Fatimu. Zamilovali se do sebe. Fatima vždy věděla, že přijde. Santiago viděl na obloze znamení ptáků, které naznačovalo, že na Oázu zaútočí vojáci. Šel to říci velitelům do hlavního stanu. Odpověděli mu, že mu dají tedy šanci, ale pokud na Oázu nikdo nezaútočí, vezmou si jeho život. Když vyšel, litoval, že někdy vstoupil. Potkal Alchymistu a ten řekl, že umřít zítra může stejně dobře jako kdykoli jindy. Trochu ho to povzbudilo. Fatima dala Santiagovi prostor naplnit jeho Osobní příběh a čekala na něj. Na Oázu zaútočili a velitelé chtěli, aby dostal místo a upozorňoval je na znamení. On šel však naplnit jeho Osobní příběh s Alchymistou jako průvodcem, který mu řekl, že když přežije, ať za ním přijde a dovede ho k pyramidám.

Tak šli a šli a šli, až narazili na jeden kmen. Řekli, že pouze prochází a šli dál, ale narazili na druhý nepřátelský. Říkali, že jen procházeli, ale nic platné to nebylo. Alchymista řekl, že se dokáží proměnit ve vítr a ať jim dá šanci. Santiago se ale ve vítr proměnit neuměl. Uměl ale už mluvit se svým srdcem a řečí pouště. V osudný den promlouval jazykem, kterému velitelé nerozuměli, k poušti. Ta řekla, že to neumí, ale ať mluví s větrem. Ten to také nevěděl a byl zahanben, že je omezený. Tak promluvil ke Slunci. Myslel, že zná lásku a vše o Fatimě a jeho cestě vysvětloval. Slunce to ale také nevědělo. Poušť se dala dohromady s větrem a vytvořili ohromný vítr. Když ustal, Santiago byl na druhé straně. Tak se vyhnuli smrti a šli dál. Alchymista byl hrdý na Santiaga a věděl, že ho už nic učit nemusí. Ale aby mu dokázal, že umí proměnit ocel ve zlato pomocí kamenu Mudrců, předvedl mu to. Každý má něco, co umí.

Konečně se dostali k Pyramidám. Srdce mu řeklo, že poklad najde tam, kde se rozpláče. Když začal brečet, kopal, aby našel poklad, přestože měl pocit, že už poklad našel – Fatimu. Kopal a kopal a objevili se tu zlodějové, našli mu u sebe kousek zlata a okradli ho. Ptali se, zda má více, ale řekl, že hledá poklad. Lupič jen oznámil, že nepůjde hledat poklad pod fíkovník do Španělska jenom proto, že se mu zdál dvakrát stejný sen.

Santiago celý omlácený vstal, podíval se k pyramidám a usmál se. Našel poklad. Když se vrátil do Španělska, kopal pod fíkovníkem, kde se mu

sen zdál a opravdu zde našel truhlu s pokladem. Dal desátek cikánce a šel za Fatimou, se kterou zde žil. Přesto, že měl poklad celou dobu u sebe, musel projít dlouhou cestou, aby se všemu naučil a poznal Fatimu.
## **Krátký obsah: do písemky stručněji!**

Hlavním hrdinou této knihy je pastýř Santiago. Pase své ovce v rodné Andalusii. Po dvě noci se mu zdá stejný sen o zakopaném pokladu v Egyptě.  
Vydá se tedy za cikánkou, která mu za desátek pokladu vyloží jeho sen tak, že poklad leží u pyramid. Na náměstí pak potká Sálemského krále, který ho přesvědčí, že musí jít za svým Osobním příběhem. Na pomoc mu dá dva kameny - Urim = ano, Thumim = ne a to vše za desátek jeho stáda.  
Santiago se tedy vydá na cestu. Jakmile dorazí do Afriky, zloděj mu ukradne všechny peníze z prodaných ovcí. Pak následuje jediný okamžik, kdy Santiago použil Urim a Thumim. Aby si vydělal na další cestu za pokladem, usadí se a pracuje pro sklenáře. Díky Santiagovi oba zbohatnou. Pak Santiago pokračuje na cestě pouští, kde se seznámí s Angličanem, jehož cíl je najít alchymistu, aby ho naučil proměnit olovo ve zlato. Tou dobou vládli v poušti nepokoje, proto spěchal do oázy.  
Tam se seznámil a zamiloval do Fátimy. Jedné noci měl vidění, že oázu napadne vojsko, tak to šel oznámit radě starších. Ti mu řekli, že budou v pohotovosti, ale jestli se jeho vidění nenaplní, musí zemřít. Potom ho navštívil alchymista a řekl mu, že mu pomůže jít za jeho osobním příběhem, protože zná poušť lépe než on. Cestou ho alchymista naučil sžít se s spouští, mluvit s pouští a díky němu se Santiago proměnil ve vítr, když byli zajati. Když pokračovali v cestě, zastavili se v klášteře, kde alchymista proměnil olovo ve zlato, které potom rozdělil na čtyři kusy - jeden pro mnicha, který jim pomáhal, druhý pro alchymistu, třetí pro Santiaga a čtvrtý také pro Santiaga na zpáteční cestu. Od kláštera už Santiago pokračoval sám. Když došel k pyramidám, začal kopat poklad. Při kopání ho však okradli dva lupiči a před smrtí ho zachránila jen skutečnost, že ho považovali za blázna, když hledá poklad.  
Jeden z lupičů se mu vysmál, že přesně na místě, kde kope, se mu kdysi zdál dvakrát stejný sen o pokladu v kostelíku v Andalusii, ale on svůj sen nenásledoval. Santiago tedy pochopí, že poklad na něj čeká doma.  
U mnicha si cestou vyzvedl další kousek zlata, došel si pro poklad, cikánce dal desátek a vrátil se za Fátimou do oázy.
## **Hlavní myšlenkou** **příběhu=téma** 
je, že každý by měl žít svůj Osobní příběh, když vidíme stále stejné lidi – stanou se součástí našeho života, člověk by si měl všímat znamení. Hledání smyslu života a objev pokladu v sobě samém.
## **Charakteristika postav:**
Santiago – pastýř, umí číst, chce žít svůj Osobní příběh, postupně se stává moudřejším a odvážnějším
Angličan – nadšený a zapálený do své práce, chce se stát pravým alchymistou
Fátima – slušná, zdvořilá, věrná arabská dívka
## **Jazyk a styl**  
- umělecký styl  
- jazyk je spisovný, neutrální, jednoduché věty  
- je zde zdůraznění velkými písmeny (Osobní příběh, Duše světa,…)  
- pohádková forma
- vnitřní rozmluvy
## **Vypravěč:** 
střídá se vypravěč subjektivní a objektivní
## **Vyprávěcí postupy:** 
střídá se er-forma s ich-formou
## **Kompozice:** 
chronologický děj (občas retrospektiva)
## **Čas a prostor**: 
čas neurčitý, Španělsko(Andalusie-jižní Španělsko), Egypt, Sahara,
## **Literární druh:**  
epika
## **Literární žánr**:
román s prvky magie a psychologie