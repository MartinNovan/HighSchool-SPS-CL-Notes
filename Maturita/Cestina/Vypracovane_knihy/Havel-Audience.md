# Vypracování 1
Václav Havel (1936 – 2011)
**Audience (1976)**
**Václav Havel:** dramatik a esejista, představitel absurdního dramatu, kritik komunistického režimu a později politik, první polistopadový prezident
**Absurdní drama:** (absurdní = nesmyslný)
- **literární směr, který vznikl v 50. letech 20. století ve Francii**
- **vyjadřuje odcizenost lidí mezi sebou**, otázky smyslu života (existencialismus)
- **neschopnost komunikace mezi lidmi,** jejich jednání je nepředvídatelné, absurdita lidské existence
- **věrný obraz dané doby = absurdního systému**
- **nesouvislý děj, porušení základních principů dramatu**
- nejvýznamnější představitelé:
    - **Samuel Beckett (Ir)** – dílo **Čekání na Godota**
    - **Eugene Ionesco (Francouz)** (čti „jonesko“)– dílo **Plešatá zpěvačka**
## **O životě:**
- narodil se v Praze do buržoazní rodiny
- srpnu 1968 je opět uvržen v nemilost, komunisty byl několikrát vězněn
- zakladatel, autor a mluvčí Charty 77
- díky svým hrám získal světový věhlas
- v listopadu 1989 se stal jedním ze spoluzakladatelů protikomunistického hnutí Občanské fórum a jako jeho kandidát byl zvolen prezidentem Československa (ve funkci až do roku 2003)
- poslední prezident ČSR a první prezident
## **Další díla:**
- Zahradní slavnost (1963)
    - divadelní hra o čtyřech dějstvích
    - komedie
    - ústřední postava Hugo Pludek, který dosahuje společenského vzestupu pomocí dokonalého ovládnutí obsahově prázdných frází, svět a život je pro něj šachovou partií
- Largo desolato (1984)
    - Hra
    - Hlavní postava disidentský filozof, problematika omezování individua tajnou policií i přáteli
- Vernisáž (1975)
    - absurdní drama
    - jednoaktová hra
## **Současníci:**
- **Samuel Beckett** (2. polovina 20. století)
	- Ir píšící ve Francii
	- Čekání na Godota: absurdní drama, dva tuláci Vladimír a Estragon čekají na jakéhosi neznámého Godota, který by měl změnit jejich život, nekonečné dialogy, beznadějnost a bezvýchodnost
- **Eugene Ionesco** (2. polovina 20. Století)
	- Francouz rumunského původu
	- Plešatá zpěvačka: absurdní drama, nesmyslná konverzace dvou manželských párů, bezvýchodná situace, banální nesouvislé fráze bez logické souvislosti
- **Milan Kundera** (2. polovina 20. století)
	- francouzský spisovatel českého původu
	- v jeho dílech se mění stylizace vypravěče a patří mezi nejčastěji překládaná česká díla na světě
	- Žert: román, Hlavní postavou je Ludvík Jahn, který byl kvůli žertovné pohlednici, poslané spolužačce Markétě na socialistické školení, vyhozen z vysoké školy i ze strany. Ludvík se chce po deseti letech pomstít bývalému spolužákovi Zemánkovi, který ho v rozhodující chvíli podrazil, tím, že svede Zemánkovu ženu Helenu. Zjistí ale, že Zemánkovi spolu již stejně nežijí.
## **Obsah:** 
Sládkova kancelář v pivovaru, 70. léta 20. století – období totalitního režimu
Spisovatel Ferdinand Vaněk psal divadelní hry o úřednících, a tak se stal nepohodlným pro socialistickou společnost. Pro své názory byl sledován tajnou policií a nemohl vykonávat své povolání. Hra začíná příchodem Vaňka do Sládkovy kanceláře, protože s ním chce Sládek mluvit. Vaněk pracuje v pivovaru jako pomocný dělník v době totality a válí těžké sudy s cikány. Sládek nalije Vaňkovi pivo, ten však pivo moc nepije. Dlouho si spolu povídají, Sládek se ho vyptává na rodinu, práci a minulost. Sládek začíná být opilý, protože pije jedno pivo za druhým, neustále se ho ptá na stejné věci dokola. Sládkovo chování a nespisovné až vulgární projevy jsou opakem proti slušnému chování Vaňka, který je velmi inteligentní, zdvořilý, tichý a slušně vychovaný. Na Sládkovy rozsáhlé otázky odpovídá Vaněk jednoslovně a stále odmítá pití. Sládek se vyptává, jak je spokojen se svou prací a jestli se zná osobně se známými herci, např. s Jiřinou Bohdalovou. Sládek se neustále vychvaluje a zdůrazňuje svoji dobrotu a důležitost. Nabízí Vaňkovi práci skladníka, bude v teple, může pít piva kolik chce a může psát své divadelní hry. Vaněk nadšeně souhlasí, ale Sládek po něm chce, aby sám na sebe donášel a psal za Sládka dopisy, které po něm chce každý týden StB. Mají obsahovat, co Vaněk dělá, jenže Sládek o Vaňkovi moc neví. Toto Vaněk odmítá. Také Sládek varuje Vaňka před stykem s ostatními lidmi. Opilost Sládka stoupá, Sládek si stěžuje na život, přizná se, že mohl dělat sládka v Pardubicích. Nadává Vaňkovi do ‚,inteligentů‘‘, poté jej nazývá kamarádem. Už nechce žádná hlášení, práci skladníka mu dá bez podmínky. Prosí Vaňka, aby přivedl do pivovaru Jiřinu Bohdalovou. V závěru hry se Sládek rozbrečí a usíná na hrudi Vaňka. Vaněk odchází a po chvíli opět klepe na dveře. Sládek se probudí, Vaňka znovu vítá, protože celý rozhovor zapomněl. Rozhovor začíná stejnými slovy jako na začátku hry a končí Vaňkovými slovy: ,,Je to všechno na hovno.‘‘ V závěru pochopí bezvýchodnost celé situace a absurditu doby.
## **Stručný obsah:** 
**Vaněk jako spisovatel pracuje v době totality v pivovaru, kde společně s cikány válí sudy do sklepů. Sládek však Vaňkovi nabídne možnost povýšit na místo skladníka, což by pro Vaňka bylo ideální, protože by mohl v klidu psát své hry. Pokud by ale chtěl tuto činnost vykonávat, musel by na sebe donášet Sládkovi. Sládek totiž na Vaňka musí psát zprávy pro StB a jako jednodušší člověk s tím má problémy. Vaněk nabídku odmítá - v závěru díla pochopí bezvýchodnost celé situace a nejen to, dokonce absurditu celé doby.** **Hra končí Vaňkovými slovy „Je to všechno na hovno —“.**
## **Hlavní myšlenka:** 
Hra se snaží poukázat na absurditu komunistické společnosti,.Dalším tématem je nepřímá kritika totality a nesvobody.
## **Charakteristika postav:**
**Sládek:**
Nadřízený Vaňka, rozhoduje o umístění pracovníků v pivovaru, ve Vaňkovi vidí autoritu i přes to, že je Vaněk jeho podřízený. Snaží se mu podlézat a chce se mu svěřovat. V průběhu hry se víc a víc opíjí. Je typickým představitelem jednoduššího člověka a ignoranta, projevuje se to jednak jeho projevem, jazykem, intelektem a také tím, že Vaňkovi tyká, přestože ten mu v celé hře vyká. **Alkoholik, představitel primitivního člověka, nezásadový…**
**Vaněk:**
**Inteligentní,** intelektuální spisovatel nucený pracovat v pivovaru, autorovo alter ego (fiktivní osoba, psychologicky totožná s autorem), je sledován tajnou policií. Po celou hru používá spisovný jazyk a má ušlechtilé způsoby vyjadřování, **zásadový, odvážný postavit se režimu…**
## **Literární druh:**
drama = divadelní hra, příběh se předvádí na jevišti, skládá se hlavně z monologů a dialogů, a také ze scénických poznámek, dělí se na – **tragédie, komedie, činohra**
## **Literární žánr:**
komedie (absurdní) = komický obraz s nedostatky (satirické nebo humoristické pojetí) = **jednoaktovka (má jedno dějství)**
## **Styl:** 
umělecký
## **Jazyk:**
- spisovná čeština (Vaněk), i nespisovná (Vaněk – obecná, vulgarismy – př. Svině, hovno)
- jednoaktové tragikomické absurdní drama
- částečná autobiografie (Vaněk prezentuje Havla)
- odkazy na reálné postavy – Bohdalová, Gott, Kohout
- častý výskyt frází, které se záměrně opakují, paradoxy
- základem dialog
- dialog rozdělen několika odchody Sládka na záchod
- jednoduchý děj
## **Čas a prostor:** 
- 70. léta 20. století
- socialistické Československo, pivovar