# Vypravocání 1
**CHARLES DICKENS** (1812 – 1870) **2.pol. 19. století**
**OLIVER TWIST** (1837)
**Období: kritický realismus –** umělecký směr konce 19. století, který se snaží zachytit skutečnost jaká je a objektivně ji zhodnotit
**Význam:** anglický romanopisec, povídkář a publicista. Představitel kritického realismu.
## **Život autora:**
- prožil neradostné dětství.
- zajímal se o děti, které prožívaly podobné dětství jako on (bez domova a bez rodiny, odkázáni sami na sebe)
- jeho tvorbu ovlivnil vztah k otci a k matce (otce miloval, ale matku příliš v lásce neměl)
- od roku 1831 pracoval jako novinář a parlamentní zpravodaj.
## **Další autorova díla:**
**Kronika Pickwickova klubu** (román) – kniha, ve které čtyři londýnští gentlemani v čele s badatelem Samuelem Pickwickem pořádají výpravy na venkov. **Idylický obraz staré úsměvné Anglie + prvky společenské kritiky.**
**David Coperfield roman**
**Mala Doritka roman**
## **Současní autoři:**
**Charlotte Brontëová**
**Jana Eyrová roman**
Jana žije u své tety a její rodiny, která se k ní nechová hezky. Jednoho dne se Jany teta rozhodne, že ji pošle do internátní školy. Po osmi letech na internátu si podá inzerát, na který je jí odpovězeno nabídkou, aby dělala vychovatelku mladé francouzské dívce Adélce. Jana nabídku přijímá a odjíždí do Thorfieldu. Nikdy se však nesetkala s majitelem domu, až jednou pomůže jezdci na koni a zjistí, že je to pán domu, kde žije. Pan Rochester si ji oblíbí a ona mu zachraňuje život, když v noci uhasí požár. Poté, co se v domě objevuje pan Mason, o kterém Jana nic neví a je za podivných událostí zraněn už má Jana o domě veliké pochybnosti. Pan Rochester žádá Janu o ruku a ta přijímá. Na svatbě se objeví pan Mason a říká, že pan Rochester je již ženatý. Jeho žena byla šílená a pokusila se ho zabít. Jana utíká a potkává kněze, který je její bratranec. Ten jí sděluje, že její strýc zemřel a zanechal jí bohatství. Jana se vrací za panem Rochestrem a najde ho ve zbídačelém stavu. Jeho dům vyhořel a při tomto požáru zemřela jeho šílená žena. On přišel o ruku a oslepl. Jana s ním zůstává a narodí se jim potomci. Po nějaké době se panu Rochesterovi vrací zrak.
**Přiblížení čtenářům sociální postavení hrdinky, ale také pokus o celkové ztvárnění viktoriánské doby, v průběhu celého děje.**
**Emily Brontëová**
**Na Větrné hůrce roman**
Tento historický román se odehrává na Drozdově a Větrné hůrce od druhé poloviny 18. století do počátku 19. století. Základem příběhu je příjezd pana Lockwooda na Drozdov, který si pronajal na určitou dobu od pana Heathcliffa z Větrné hůrky. Právě zde se odehrála nespoutaná a vášnivá láska mezi tvrdohlavou Kateřinou a divokým Heathcliffem. O jejich lásce panu Lockwoodovi vypráví hospodyně Deanová, jež na Větrné hůrce dříve sloužila. Kateřina Earnshowová zde vyrůstala se svým bratrem, chůvou, sluhou Josefem a otcem. Jednou otec přivedl z cest Heathcliffa. Od prvních počátků se do sebe Kateřina s Heanthcliffem prudce zamilovali. Kateřina se ale provdala za Edgara Lintona, a tak jejich láska nedošla naplnění. Přestože Heathcliff Kateřinu stále miloval, proměnila se jeho láska ve stejně velkou nenávist. Pomstil se sňatkem s Edgarovou sestrou, se kterou měl syna Lintona. Jeho matka však brzy po protrpěném životě zemřela. Edgarovi a Kateřině se narodila dceruška, která se jmenovala stejně jako matka. Ta také brzy zemřela a malá Kateřina zůstala s otcem sama. Po jeho smrti odešla na Drozdov a místo Lintona, který zemřel, se zamilovala do muže, jímž dříve opovrhovala. Závěrem příběhu umírá také Heathcliff, stále pln lásky ke Kateřině. Tento jedineční román bývá svou velikostí, zobrazením lidských citů a dokonalostí srovnáván se Shakespearem.
**Vášnivá láska a nenávist.**
**Nikolaj Vasiljevič Gogol**
**Revizor divadelni hra**
Do města má údajně přijet revizor, to vyvede z rovnováhy úředníky a ostatní, kteří nepracují, tak, jak by měli, špatně zastávají své profese a berou úplatky. Domnělým revizorem se stane Chlestakov-povaleč, lenoch a lhář z Petrohradu, který se zabydlí v místním hostinci a nemá čím zaplatit. Využívá toho, že ho považují za revizora, podmaňuje si úředníky, bere úplatky a dostane se do rodiny hejtmana, chce svést jeho ženu, ale nakonec žádá o ruku jeho dcery. Chlestakov nakonec odjíždí a lidé se dozvídají, že přijíždí pravý revizor.
**Upozornit na nedostatky společnosti (úplatkářství, byrokratismus) a na charaktery lidí, kteří jsou ovlivněni penězi a mocí.**

## **Oliver Twist**
## **Čas:** 
2.pol. 19 století
## **Prostor:**
Londýn
## **Děj – obsáhlejší verze:**
Do anglického městečka se jednoho dne z posledních sil připotácela mladá těhotná žena. Několik minut po porodu chlapečka zemřela. Díky dobrotě tamějších lidí bylo dítě umístěno do sirotčince. Zde se vychovatelka Mannová svědomitě starala o své svěřence. Na pokraji hladu, bez zájmu a lásky vyrůstal sirotek Oliver Twist do svých devíti let. Pak radní zhodnotili, že Olivera hýčkali již dost dlouho a poslali obecního serbusa Bumbleho, aby ho dovedl na práci zpět do špitálu, kde se narodil. Když jeho zoufalství z nedostatku jídla dostoupilo vrcholu, šel jednou požádat o přidání. Radní otřeseni jeho nenasytností se ho rozhodli dát někomu do učení. Vzal si ho místní pohřebník Sowerbery. Nebyl na něj zlý, ale neustálé šikanování od staršího učedníka Noa Claypola Olivera trápilo. Po tvrdé urážce a následné rvačce Oliver utekl do Londýna. Po cestě se ho ujímá chlapec John Dawkins, známý spíše jako Lišák Ferina. Odvedl ho ke svému pánovi – Židovi Faginovi, který poskytl prostředky i Oliverovi. Při první procházce s Lišákem Ferinou Oliver zjistil, že Lišák a jeho kamarádi jsou kapesní zlodějíčci pracující pro Fagina. Snažil se utéct a vývojem událostí se dostává k panu Brownlowovi, kterého Lišák okradl. Oliver těžce onemocněl, ale díky láskyplné péči pana Brownlowa se uzdravuje. Při první pochůzce, kterou byl Oliver pověřen ho Faginovi kumpáni zavlékli zpět do jeho doupěte. Chtěli ho namočit do nějakého zločinu, aby už pak byl jedním z nich. Vybrali akci vedenou Billem Sikesem. Plánovali vyloupit dům a Olivera potřebovali k tomu, aby otevřel dveře zevnitř. Nancy, Sikesova milenka, která Olivera měla vypravit do akce, se s ním spřátelila a několikrát se ho zastala. Plán však nevyšel a Oliver byl postřelen. Sikes s kumpány Olivera odtáhli kousek od místa loupeže a sami utekli. Oliver se mezitím dovlékl zpět do domu. Majitelka, paní Maylieová se ho laskavě ujala a zavolala lékaře. Spolu s lékařem Olivera vyslechla a rozhodla se ho uchránit. Nabídla mu žít s ní a její dcerou Rózou. Po čase se vypravili navštívit pana Brownlowa, aby se dozvěděl, proč Oliver tak najednou zmizel. Již několik dní pobývali v Londýně, když za Rózou přišla Nancy, aby jí sdělila informace o Oliverovi. Zjistila, že jeho nevlastní bratr Edward Leeford (Monks) se ho rozhodl zničit, a proto se spolčil s Faginem. Po další schůzce s Rózou se Bill dozvěděl, že Nancy ho zradila a ve vzteku ji zavraždil. Roźa celou záležitost sdělila panu Bownlowovi. Jak později vyšlo najevo, tento muž si kdysi měl brát sestru Leeforda, otce Edwarda a Olivera, která zemřela v mladém věku. Brownlow pan stále udržoval spojení s jejím bratrem. Ten byl donucen oženit se s ženou, kterou nemiloval. Z jejich svazku vzešel syn, Edward. Když už nebyli schopni spolu žít, rozešli se. Leeford pobýval v rodině starého námořníka Fleminga se dvěma dcerami. Starší Agnes se do něj zamilovala. Z jejich lásky se narodil Oliver Twist. Jeden bohatý příbuzný Leeforda mu odkázal svůj majetek, který po Leefordově smrti přešel a jeho dva syny, Edwarda a Olivera. Monks nyní usiloval o to, aby zničil Olivera a celé dědictví tak přešlo na něj. Avšak pan Brownlow svým odhalením jeho plány zkazil. Poslední překvapivá informace se týkala Rózy. Byla to mladší sestra Agnes Flemingové, Oliverovy matky. Kniha končí vítězstvím dobrých a spravedlivých lidí. Bill Sikes zemřel při pokusu o útěk před policisty, Fagin byl oběšen a Monksův život byl ukončen ve vězení starou nemocí. Pan Brownlow adoptoval Olivera a Róza si vzala Harryho Mayliea.
## **Děj – stručnější verze:** 
Mladá žena porodila v chudobinci z posledních sil syna, po té umřela. Chlapec byl umístěn do sirotčince, zde chlapce mořila hlady opatrovatelka Mannová až do jeho devíti let. Potom si pro chlapce přišel serbus Bumble a dal chlapci jméno Oliver Twist. Odvedl ho do sirotčince, kde musel Oliver těžce pracovat. Chlapci nedostávali moc jídla a tak si vylosovali, kdo příště u jídla požádá o přídavek. Losování padlo na Olivera a serbus Bumble ho za to dal pod zámek. Vypsal odměnu pro toho, kdo si Olivera odvede. Příležitosti se chopil hrobník Sowerbery. Oliver ale od něj utekl do Londýna. Zde se připojil k **Faginovu** gangu, ale neměl ani tušení, že se připojil ke zlodějům. Jednoho dne se dozvěděl pravdu, ale nestihl utéct. Naštěstí ho před popravou zachránil pan **Brownlow**. Oliver nějaký čas bydlel v jeho domě, ale jednoho dne, když se vypravil do knihovny, ho Bill s **Nancy** chytli a odvedli k Faginovi. Oliver musel spolupracovat při loupeži a byl postřelen. Paní Maylieová Olivera zachrání a on žije s její dcerou Rose. Jednoho dne přijde Nancy varovat Olivera ohledně jeho příbuzného pana Monkse, který chce Oliverův majetek. Oliver se znovu setká s panem Brownlowem a spolu s Rose se setkají s Nancy. Tu ale přistihne Bill a nechtěně jí zavraždí. Pan Brownlow nakonec překazí Monksovi plány a dědictví zůstane Oliverovi. Nakonec Oliver zjišťuje, že rodina, u které bydlí, jsou jeho příbuzní a tak s nimi zůstane.
## **Téma**=**hlavní myšlenka díla:**
Zobrazení dvou světů – svět chudých a svět zlodějů. Upozornění na sociální problémy Anglie. Objevuje se zde kritika špatné, zkažené společnosti a jejich nedostatků.
## **Charakteristika hlavní postavy:** (titulní postava)
**Oliver Twist** – sirotek, musí se vypořádat s krutostí okolního světa. I přes špatné zkušenosti zůstává sám sebou a zachovává si nevinnou dětskou duši. Příliš důvěřivý, nerozpoznává, zda mu někdo nechce ublížit.
## **Kompoziční výstavba:**
Děj na sebe navazuje chronologicky.
## **Literární druh –** 
epika (vyjadřuje děj)
## **Literární žánr a definice** 
– román (=rozsáhlý prozaický útvar, mnoho postav i dějových linií, nastíněn vývoj hrdiny)
## **Vypravěč:** 
objektivní
## **Vyprávěcí postupy:**
er-forma
## **Styl:**
umělecký
## **Jazyk:**
- slangové výrazy, zlodějský argot (blikna = zlodějská svítilna, frak = doživotní trest, píďata = hodinky)
- částečně autobiografické dílo
- Oliver mluví jen spisovně

**Film - režie – Roman Polanski (2005), hrají:** Barney Clark – Oliver Twist, Ben Kingsley – Fagin, Jamie Foreman – Bill Sikes atd…