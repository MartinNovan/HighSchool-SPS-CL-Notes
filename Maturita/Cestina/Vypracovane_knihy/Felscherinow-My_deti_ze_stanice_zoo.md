# Vypracování 1
**Christiane Vera Felscherinow (1962*) 2. pol. 20.století (70. léta)**
**My děti ze stanice ZOO (1978)**
- německá próza 2. pol. 20. stol.
	- zobrazuje současné problémy jako terorismus, ekologii, zločinnost, násilí
	- drogová tematika
**Význam:**
- autorka autobiografických děl s drogovou tematikou
## **Život autora:**
- narozena v Hamburku (Německo)
- otec alkoholik, násilník, matka na své dvě dcery nestačila
- ve 12 letech propadla drogám (hašiš a později i heroin)
- vypovídala jako svědkyně u soudu, svým osudem zaujala dva reportéry časopisu Stern
- poskytla jim dvouhodinový rozhovor, nakonec Kai Hermann a Horst Rieck vyzvídali celé dva měsíce - výpověď nejdříve vydána v časopise, poté i knižně
- několikrát se k drogám opětovně vrátila
- roku 1996 se jí narodil syn a v roce 2008 znovu propadla drogám, syna jí odebrali
- dnes žije v Berlíně
## **Další díla:**
**Můj druhý život** – autobiografie, kterou napsala Christiane F. jako volné pokračování románu My děti ze stanice Zoo
## **Současní autoři:**
Německá próza 2. poloviny 20. století:
**Arnold Zweig**
- prozaik, dramatik, esejista
- účastník 1. světové války
dílo: **Velká válka bílých mužů** – románový cyklus o 1. světové válce
**Erich Kästner**
- novinář, spisovatel, autor literatury pro děti
dílo: **Luisa a Lotka**
**Günter Grass**
- držitel Nobelovy ceny z r. 1999
- narozen v Polsku, otec byl Němec
- účastník 2. světové války
- vyučil se kameníkem
dílo: **Plechový bubínek**

**My děti ze stanice ZOO**
## **Čas:** 
- 70. léta 20. století
## **Prostor:** 
Západní Berlín
## **Děj – obsáhlejší verze**
**Kniha se skládá z reportáží, které sestavili novináři Kai Hermann a Horst Rieck podle policejním výpovědí čtrnáctileté Christiany F. nahraných na magnetofon.**
Když bylo Christiane šest let, přestěhovala se její rodina z venkova do západního Berlína. Poté, co otec začne pít kvůli nepodařenému podnikání, se rodiče rozvedou. Její sestra se rozhode, že zůstane u otce.
Christiane si postupně zvykne na městský život. Ve třinácti letech začne chodit do klubu, kde ji její kamarádka seznámí s partou, která bere lehké drogy. Christiane se seznámí s Detlefem. Když se ve městě otevře nejmodernější diskotéka v Evropě - Sound, začne chodit tam.
Detlef a zbytek party si začne píchat heroin a Christiany si nevšímá, protože ona bere ještě lehké drogy. Christiana ze začátku heroin jenom šňupe, ale postupem času si začne také píchat. Zatím se jí daří vše před mámou a jejím přítelem úspěšně tajit. S Detlefem se milují a tvrdí, že můžou drogy kdykoliv přestat brát - opak je však pravdou. Detlef si začne na herák vydělávat „vlastním tělem‘“ na nejznámější stanici metra ZOO. Zpočátku vydělává i pro Christianu, ale jak jde čas, nestačí už peníze, a tak Christiane skončí jako prostitutka.
Její nejlepší kamarádka Babsi zemře v patnácti letech na selhání srdce. Její druhá kamarádka Stella skončí ve věznici. Christianina matka zjistí, co se s její dcerou děje, a tak se jí snaží pomoct přestat. S Detlefem odvykají u nich doma a stará se o ně její maminka. Nakonec, když po druhém odvykání Detlef beze slova odjede do Francie s kamarádem, pošle matka Christianu k příbuzným do malého městečka. Tam si odvykne. Začne řádně chodit do školy. Ředitel reálky ji však vyhodí ze školy a pošle ji do základní školy.
Christiane si uvědomuje, že až teď bude muset platit za to, co prováděla. Moc dobře ví, že jako bývalou narkomanku ji nikam na školu nevezmou, takže musí dělat nějakou pomocnou práci. Se svojí novou partou kouří marihuanu a někteří se občas sjedou valiem nebo LSD, ale nejraději jsou v přírodě a mají svůj oblíbený důl. Přemýšlejí o tom, jaké by to bylo, kdyby ten důl koupili, postavili řadové domky, měli by zahrady a zvířata a jedinou cestu, která vede ven, by vyhodili do vzduchu, protože to nestojí za to vracet se nahoru.
## **Děj- stručnější verze:**
Celý příběh se odehrává především v sedmdesátých letech v Německu. Je to vyprávění skutečného příběhu o dívce Christianě, která se jako jedna z mnoha stala obětí drogové závislosti. Jako malá se přestěhuje se svými rodiči z venkova do Berlína. Časem se ale rodiče rozvedou a tak zůstává jen se svou matkou a jejím přítelem. Matka, která jí a její sestře chce zajistit dobrou budoucnost, na ni nemá čas, a tak se Christiane dostane k drogám. Začíná u hašiše, pak přechází k práškům a nakonec si začne píchat heroin. Myslí si, že když bude chtít přestat, udělá to, ale pomalu a jistě se stává závislou. Na drogy si musí nějak vydělávat a tak se společně se svým přítelem Detlefem prodává. Spousta lidí kolem ní umírá, mezi nimi i její kamarádka Babsy, která se stane nejmladší obětí heroinu vůbec. Christiane se několikrát snaží přestat, ale vždycky se k drogám znovu vrátí. Její matka je zoufalá a tak ji posílá ke své rodině do západního Německa. Tady příběh knihy končí, ale příběh této dívky pokračuje. Z doslovu se dozvíme, že se heroin nakonec dostal i do západního Německa a Christiane se k němu vrátila.
## **Téma=hlavní myšlenka díla**: 
Upozornění na nebezpečí drog a jak těžké je s nimi skoncovat. Ukazuje, co všechno jsou lidé schopni udělat pro to, aby si drogu sehnali.
## **Charakteristika hlavní postavy:**
Christiane F. - slabá osobnost, bez smyslu života, mladá, hloupá, závislá na drogách, naivní, nezodpovědná
## **Kompoziční výstavba:** 
chronologická
## **Literární druh –** 
epika (vyjadřuje děj)
## **Literární žánr a definice** 
autobiografický, reportážní román (vznik podle nahraných výpovědí)
## **Vypravěč** 
osobní,(subjektivní)
## **Vyprávěcí postupy** 
ich-forma
## **Jazyk**
argot (mluva spodiny společnosti, zde narkomanů) – _trip_, _jet na vopic_i (absťák), _bejt na háku_ (být cool)
vulgarismy – _drž hubu_
nespisovné výrazy – _novej, tejdnů, v chlívě_
hovorová slova – _děsně, pakovala_

**Film** – natočen v 80. letech. V té době byl Berlín doslova zaplněn narkomany, prostituty a prostitutkami. Natočil: Uli Edel Hrají: Natja Brunckhorst