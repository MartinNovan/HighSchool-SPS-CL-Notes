# Vypracování 1
**ROMAIN ROLLAND** (1866 – 1944) ) **1. pol. 20. st.,Francie**

**PETR A LUCIE** 1928, (překlad – Jaroslav Zaorálek)

**Směr**…reakce na 1.sv.válku= 1914-1918

1. sv. válka způsobila hluboký společenský i duchovní otřes v celé Evropě. Válka vedla k rozpadu celé osobnosti. Lidé se vyjadřovali negativně ke všemu kolem. Literatura je obrazem lidského světa, problémů člověka a jeho osudu.

**Význam:** prozaik, dramatik, esejista, hudební historik a literární kritik, nositel Nobelovy ceny za literaturu z roku 1915.

**Život autora:**

- jako třetí Francouz v pořadí obdržel Nobelovu ceny za literaturu, a to již v roce 1915 (díky dílu Jan Kryštof)
    
- vzděláním historik, byl znám jako znalec hudby vystudoval dějiny umění, vyučoval na pařížské Sorbonně hudbě a působil také jako hudební kritik.
    
- spolu s jinými spisovateli usiloval po první světové válce o založení jednotné kulturní fronty proti fašismu a válce
    

**Další díla: romány**

**Jan Kryštof -** Líčí život Jana Kryštofa Kraffta, slavného německého hudebníka. Otec je alkoholik, Kryštof je nucen se starat o svou rodinu už ve 14ti letech. Utíká z Německa do Francie. Je znechucen pařížským životem. Najde si zde přátele. Poté je nucen emigrovat do Švýcarska. Zamiluje se do Anny Braunové, ale odsuzuje se k samotě. Poté umírá.

**Hlavní myšlenka:** Román zabírá širší dění v Německu a Francii v letech 1870 – 1914. Ostře míří proti německému militarismu – (politika, v níž stojí popředí vojenská síla a armáda)

**Dobrý člověk ještě žije –** Hlavním hrdinou je burgundský řezbář Colas Breugnon, který miluje život, svůj rodný kraj a velmi rád sedává se svými přáteli u sklenky vína. Vzpomíná na svou první lásku, o kterou bojoval s kamarádem, ale nakonec ji nezískal ani jeden. Poté se dovídá, že ho žena vždy milovala. Jeho manželka i on onemocní morem. Manželka umírá. Vypálí mu dům, aby se mor nešířil dále. I přes všechny trable ho neopouští humor.

**Hlavní myšlenka:** Příběh poukazuje na to, že i přes veškeré rány osudu by si měl člověk v sobě uchovat trochu humoru a chuti do života.

**Okouzlená duše:** Román zrcadlí historický vývoj evropské společnosti s nástupem fašismu v Itálii. Hlavní hrdinkou je levicově orientovaná intelektuálka. Těžce nese nastolený celoevropský systém. Bojuje za své právo, vlastní osud a právo.Vychovává syna, který je zastánce stejné myšlenky.Umírá jako oběť italského fašismu.

**Hlavní myšlenka:** potlačování lidských práv**,** vzepření se nechtěnému celoevropskému systému vlády autorka na konci života zjišťuje, že nežila nadarmo

  
  

  
  

  
  

**Současní autoři…všechno jsou to romány**

**Antole France**

**Ostrov tučňáků:** alegorický román absurdní parodie francouzských dějin od starověku po současnost, jedná se o satiru, v závěru utopická krize – krach civilizace

**Hlavní myšlenka:** autor paroduje vývoj v dějinách lidstva pomocí satiry – (kritika zesměšněnou formou)

**Henri Barbusse**

**Oheň:** Autor je vypravěčem této knihy. Ocitnul se na bojišti. Kniha je psaná formou deníku. Oheň je jeden z nejotřesnějších příběhů této knihy.Popisuje zde otřesné zážitky z války. Lidé v zázemí neměli ponětí o tom, co se děje na frontě. Vojácí žili v příšerných nelidských podmínkách. Smrt na ně číhala téměř všude.

**Hlavní myšlenka:** autor poukazuje na krutost 1. sv. války,

**Antoine de Saint – Exupéry**

**Malý princ:** Hlavní postavou je Malý princ, který žije na planetce se třemi sopkami a růží. Chce nasbírat zkušenosti, a tak odcestuje na jiné planetky. Jako poslední navštíví Zemi. Ochočí si lišku a potkává pilota, který ztroskotal na Sahaře. Dojde jim voda. Jdou tedy hledat pramen. Malý princ a pilot se rozdělí. Malý princ potkává žlutého hada, který ho uštkne a tím ho vrátí na jeho rodnou planetku. Pilot opraví letadlo a setkává se svými přáteli.

**Hlavní myšlenka:** autor v díle představuje mnoho druhů lidských povah a prostřednictvím Malého prince poukazuje na tehdejší nespokojenost nad tehdejší společností

**Petr a Lucie**

**Děj – obsáhlejší verze:**

Děj se odehrává v průběhu 1. sv. války – od 30.1. 1918 – 29.3. 1918

Petr je osmnáctiletý mladík, student z bohatší měšťanské rodiny. Je společně s dalšími vrstevníky nucen za půl roku odejít do vojenské služby. Chlapec jede metrem a přemýšlí na d krutostí války. Dunění padajících bomb na zemský povrch nejde přeslechnout. Pařížské metro postihne strach, lidé se do vozu ženou jak umanutí. Petr zahlídne muže, který se potácí ze schodů. Z těla mu řine krev. Petr davem tlačen dál a dál. Najednou ji uvidí – dívku svých snů. Ve zmatku a touze nebýt v tu chvíli sám jí uchopí za ruku. Ona ho pevně stiskne, ale do očí se mu nepodívá. Vystupuje jednu zastávku před ním. Petr chce onu dívku najít. Vidí ji ve všech tvářích, ale nedaří se mu.

Až jednou jde kolem stánku s knihami. Když zvedne oči, spatří ji. Rozběhne se k ní, ale nedokáže nic říct. O několik dní později se prochází Lucemburskou zahradou, usmívá se a přemýšlí nad svou láskou. Najednou ji potká a bez rozmyšlení osloví. Chvíli si spolu povídají, ale Lucie spěchá na tramvaj. Petr ji přece jen na chvíli zdrží. Nabídne ji svou svačinu. Poté jde dívku doprovodit na tramvaj. Domluví si schůzku na další den.

Lucie se živí jako malířka. Petr je jejími díly mírně zklamán, to jí ale nevadí. Vídají se spolu každý den a chodí na dlouhé procházky. Lucie navštěvuje obchod, kde si od ní lidé nechávají kreslit různé obrázky, hlavně portréty vojáků podle fotografií. Jednou se Petr rozhodne, že se nechá nakreslit i on. Domluví se, že se sejdou u ní doma. Když přijde, ani jeden neví, jak se má chovat a co říkat. Nervozita opadne až při prohlížení fotografií z dětství. Lucie se rozpovídá o svých rodičích.

Do Paříže se na pár dní vrátí Petrův starší bratr Filip, který už byl do války povolán. Všimne si, že se Petr změnil. Už se nechová tak zvídavě, na nic se Filipa neptá a ani se nezajímá. Je celý zasněný a o Filipovu pozornost nestojí, tak jako dříve. Neví proč, dokud nepotká milence spolu v parku. Oni si jej nevšimnou, okolní svět pro ně už přestal existovat. Filip si uvědomí, že sám sobě už pomoci nemůže, ale udělal by cokoliv, aby byl šťastný alespoň jeho mladší bratr. Filip za žádnou cenu Petra nechce ztratit. Pozve ho tedy na procházku, kde si spolu příjemně popovídají.

Jednoho večera se Petr a Lucie procházeli pařížskými uličkami. Najednou uslyšeli obrovský výbuch. Schovali se za výklenek domu. Silně se k sobě. Slíbili si, že do Velikonoc se vezmou. Tuto chvíli považovali jako zasnoubení.

Na jednu z procházek se milenci vydají do lesa. Lucie ale je smutná. Ráno totiž slyšela hádku mezi matkou a jejím přítelem a zjistila, že je matka těhotná. Bere to jako potupu nejen její, ale i svoji.Ráno totiž slyšela hádku mezi matkou a jejím přítelem a zjistila, že je matka těhotná. Bere to jako potupu nejen její, ale i svoji.

Petr se schází se svými přáteli, mezi které patří Jakub Sée, Antonín Naudel, Bernard Saisset a Claudie Puget. Od té doby co je s Lucií, se jeho myšlení změnilo a většinu debat svých přátel ani nevnímá. To přátelům přišlo podivné, jelikož se jindy Petr horlivě do konverzací zapojoval. Vyptávají se ho.

Je březen, Petr s Lucií sedávají v zahrádce před jejím domem a dlouhé hodiny plánují společnou budoucnost. Oba ví, že je to jen jejich nesplnitelné přání. Domluví se, že se vezmou na konci Velikonoc. Tento den vychází i na poslední den v měsíci. Na Velký pátek koupí Petr Lucii několik květin a jdou do chrámu svatého Gervaisa poslechnout si gregoriánský zpěv. Mezi písněmi zašeptají několik slov, kterými si slíbí věrnost. Chvíli poté se celý chrám otřásl. Lucie se snaží Petra chránit svým tělem.V tom okamžiku se zřítil mohutný pilíř a oba je pohřbil v sutinách.

**Děj – stručnější verze: (Do písemky ještě zestručnit!)**

Petr osmnáctiletý mladík pocházející z bohatší měšťanské rodiny, se náhodně setkává v metru s Lucii, do které se okamžitě zamiluje. Je to láska na první pohled. Každý den nad ní přemýšlí. Poté jí náhodně potká. Lucie mu však rychle zmizela z dohledu a Petr ji nestihl oslovit. Naskytla se mu však druhá šance, kterou nehodlal promarnit. Osloví Lucii a povídají si. Lucie bohužel nemá moc času, domluví se tedy na další schůzce. Moc si spolu rozumí. Chodí na procházky po Paříži. Lucie je malířka. Petrovi se její díla moc nelíbí, ale jí to nevadí. Svou tvorbu je nucena prodávat v obchodě, jinak by nevyžila. Petr má staršího bratra Filipa, který dobrovolně přihlásil do vojenské služby. Dříve byl stejné povahy jako Petr, ale válka ho změnila. Všiml si, že Petr se nějakým způsobem také změnil. Už nebyl tak zvídavý, Filipovi se zdál spíše jen zasněný. Filip zjistil, že je Petr zamilovaný a byl za svého bratra velmi šťastný. Po nějakém čase se Petr a Lucie zasnoubí. Slíbili si, že se do Velikonoc vezmou. Milují se a naivně si plánují společnou budoucnost. Jejich vztah umocňuje strach z nebezpečí, ale tíživé problémy ustupují do pozadí a oba prožívají chvíle štěstí. Jednoho dne se vydají na procházku do lesa. Lucie se svěří Petrovi se svými problémy s matkou. Petr ji však podpoří. Petr se schází se svými přáteli. Do konverzace se však nezapojuje, protože má v hlavě pouze Lucii. Na Velký pátek se vydávají do chrámu svatého Gervasia, aby si poslechli gregoriánský zpěv. Sedli si na chrámové schody a užiívali si společnou chvíli. Najednou se chrám otřásl. Lucie zakryla Petrovo tělo svým a oba byli zavaleni pilířem.

**Téma = hlavní myšlenka:** Autor se snaží vylíčit nelehký život během 1. světové války. Poukazuje na její hrůzy a také na to, jak válka dokáže změnit povahu člověka. Petr a Lucie silně odsuzují válku. Svou lásku považují za vysvobození od krutého reálného života. Autor zdůrazňuje, že v lásce nezáleží na společenském postavení.Protiválečné dílo, lásku považuje za vysvobození z krutého života!!!

**Čas:** středa večer 30. ledna 1918 – Velký pátek 29. března 1918 končí na Velký pátek

**Prostor:** Paříž, Francie

**Charakteristika hlavních postav:**

Petr Aubier – přemýšlivý, snílek, mívá pesimistické chvilky, zažívá strach z války, je její silný odpůrce, zamilovaný do Lucie

Lucie – optimistická, zajímá se o budoucnost méně než Petr, žije více přítomností, skromná, zamilovaná do Petra

Vedlejší postava: Filip Aubier (Petrův starší bratr) - psychicky poznamenaný válkou, miluje svého bratra, srdečný, vstřícný

**Kompoziční výstavba:** chronologická

**Literární druh:** epika s výraznými lyrickými pasážemi!!

**Literární žánr:** novela – příběh soustřeďovaný na jednu událost, á překvapivý závěr

**Vypravěč:** objektivní

**Vyprávěcí postupy:** er-forma

  
  

**Jazyk:**

-vyskytují se zde expresiva (klubíčko, Petříček,), citoslovce (ach), personifikace (Vzduch se hořečně tetelil.), přirovnání (údolí plné zapadajícího slunce jako koš klasů), přechodníky, řečnické otázky, metafory

**Filmové zpracování:** československý film Petr a Lucie, 1968, režie-Tibor Rakovský, hrají: [Emil Horváth ml.](http://www.csfd.cz/tvurce/1751-emil-horvath-ml/), [Emília Vášáryová](http://www.csfd.cz/tvurce/1075-emilia-vasaryova/), [Michal HYPERLINK "http://www.csfd.cz/tvurce/984-michal-docolomansky/"Dočolomanský](http://www.csfd.cz/tvurce/984-michal-docolomansky/), [Mikuláš Huba](http://www.csfd.cz/tvurce/5811-mikulas-huba/), [Oľga HYPERLINK "http://www.csfd.cz/tvurce/29666-olga-sykorova/" Sýkorová](http://www.csfd.cz/tvurce/29666-olga-sykorova/), [Jozef Adamovič](http://www.csfd.cz/tvurce/8596-jozef-adamovic/)