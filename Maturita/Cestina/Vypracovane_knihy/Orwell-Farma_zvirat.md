# Vypracování 1
**GEORGE ORWELL** („džorž orvel“) **Angličan** (1903 – 1950) **1. polovina 20. století**  
**FARMA ZVÍŘAT** (1945)

**Překlad:** Gabriel Gössel, Miloš Holub

**Období:** **1. polovina 20. století**Období zmítané válkami, které se projevilo v autorově názoru na různé politické směry. Ve svých knihách naráží na totalitní režim v SSSR (Stalin=vůdce) i jiné režimy v různých zemích.

**Význam:**Novinář, esejista a autor alegorických románů, které kritizují totalitní režim

**Život autora:**  
- původním jménem Eric Arthur Blair  
- narodil se v Indii do rodiny britského úředníka  
- vystudoval prestižní střední školu, ale již neměl peníze na vysoké vzdělání  
- nějakou dobu žil jako tulák  
- dobrovolně se zapojil do španělské občanské války  
- své zážitky a odpor k nedemokratickým politickým tendencím popsal ve svých knihách

**Další díla:** stačí jeden!!!**1984** - Román; **p****opisuje svět, v němž vládne absolutní** [**totalita**](http://cs.wikipedia.org/wiki/Totalitarismus), kterou živí permanentní válka mezi třemi kontinentálními mocnostmi. Společnosti vládne _Strana_ a cokoli proti kolektivnímu myšlení _Strany_ je krutě trestáno, lidská individualita se stává zločinem.**  
Hold Katalánsku** - Román; **popisuje zde zážitky ze španělské občanské války**.**  
  
Nadechnout se** - **Román o životě obyčejného člověka,** George Bowlinga, pojišťovacího agenta středních let v předválečném Londýně. Jde o velmi průměrného člověka s průměrnými starostmi a nadprůměrnou váhou. Jeho náhled na život je velmi zvláštní.

**Současní autoři: jedná se o romány****Jean-Paul Sartre** – (žán pól sártr) 2. polovina 20. století, Francie  
**Nevolnost** – Román-esej napsaný formou deníku; **problematika smyslu života** – hlavní hrdina trpí pocitem zbytečnosti, zklamání, úzkosti, ale není schopen aktivně jednat.

**John Ronald Ruen Tolkien** – (džon ronld rúel tolkín) 2. polovina 20. století, Anglie**Pán prstenů** – Epos o dobrodružství hobitů; seznamuje s životem ve smyšlené Středozemi. Trilogie – Společenstvo prstenu, Dvě věže, Návrat krále**. Protiklad konzumní společnosti a uspěchaného světa.**

**Jerome David Salinger** – (džeroum dejvid selindžr) 2. polovina 20. století, USA**Kdo chytá v žitě** – Psychologický román, 17letý chlapec Holden Caulfield líčí třídenní cestu z internátní školy domů do New Yorku. Konflikt dospívajícího chlapce s pokryteckým světem a morálkou**, hledání opravdovosti, čistoty a lásky ve světě lhostejnosti a krutosti.**

  
  

  
  

**Farma zvířat**

**Čas:** není určeno,1.pol.20.století  
**Prostor:** Anglie (farma)

**Děj – obsáhlejší verze:**

Zvířata žijí na Panské farmě pana Jonese ne v těch nejlepších podmínkách, ale jsou smířená se svým osudem. Jednoho dne, když se Jones opije, se všechna sejdou ve stodole, kde jim staré prase Major vypráví, že se mu zdál sen o revoluci, která má brzy přijít. Když za pár dní zemře, vzbouří se zvířata proti panu Jonesovi a vyženou ho i s ostatními lidmi z farmy. Farma je přejmenována na Zvířecí farmu a do čela se postaví prasata jako nejchytřejší zvířata. Na mocenském vrcholu jsou prasata Napoleon a Kuliš, Napoleon ale plánuje samovládu. Oba se stále hádají. Na farmě začne platit nových sedm pravidel: Každý, kdo chodí po dvou nohách, je nepřítel. Každý, kdo chodí po čtyřech nohách nebo má křídla, je přítel. Žádné zvíře nebude chodit oblečené. Žádné zvíře nebude spát v posteli. Žádné zvíře nebude pít alkohol. Žádné zvíře nezabije jiné zvíře. Všechna zvířata jsou si rovna. Zvířata je mají pro své blaho i pro kolektivní blaho dodržovat. A skutečně. Najednou se zlepší produktivita práce, zvířata se cítí svobodná a pracují více. Napoleon odebere jedné feně štěňata a sám si je převychová. Lidé se pokusí převzat kontrolu nad farmou při jednom útoku, jsou ale odraženi a tato bitva je slavnostně pojmenována Bitva u kravína. Při jednom z hlasování, kde se hlasovalo o stavbě větrného mlýna, Napoleon náhle zavolá své psy a vyžene Kuliše z farmy. Je dobrým řečníkem a před hloupými zvířaty dokáže své myšlenky i činy přesvědčivě obhájit. Má tak v rukou veškerou moc a dopřává výhody i ostatním prasatům. Nakonec sám rozhodne o nutnosti stavby mlýna, i přestože byl celou dobu proti.

Uplyne rok a zvířata jsou prací unavená, pracovní podmínky jsou ještě horší, než když řídili farmu lidé. Vše, co je na farmě špatně, ale Napoleon svaluje na Kuliše. Mezi zvířaty vyhledává se svými psy jeho spojence a likviduje je. Zvířata si všímají, že stanovená pravidla nejsou některými dodržována, ale i když si občas stěžují, smíří se s tím. Při dalším lidském útoku je stavba mlýna zničena a je nutno začít nanovo. Během stavby se nejsilnější kůň Boxer strhá. Napoleon pro něj objedná lékaře. Když ale Boxera odváží vůz, osel Benjamin si všimne nápisu „Koňský řezník“, ale Napoleon zvířata přesvědčí, že se jedná o nedorozumění a že Boxer zemřel v nemocnici. Nakonec se prasata přestěhují do domu, navléknou lidské šaty, začnou spát v postelích. Sedm pravidel se postupně mění až v jedno: **Všechna zvířata jsou si rovna, ale** **některá jsou si rovnější.**

V závěru se na farmě setkávají prasata s okolními farmáři. Ostatní zvířata za oknem pozorují jejich hodování. Lidé prasata obdivují, jak si dokázala ostatní podrobit. Napoleon přejmenuje farmu ze Zvířecí na původní název Panská. Zvířata si uvědomila, že nedokáží odlišit člověka od prasete, protože jsou již všichni stejní.

  

**Děj – stručnější verze:  
**Na panské farmě pana Jonese se odehraje revoluce, plynoucí z myšlenek starého prasete Majora. Po svrhnutí lidské vlády nad farmou se moci chopí prasata Napoleon a Kuliš jako nejchytřejší zvířata. Všem zvířatům se žije dobře, zvýší se produktivita a všichni obyvatelé jsou šťastní, protože již nejsou otroky.

Kuliš a Napoleon se však stále hádají a při jednom hlasování, které se týká stavby větrného mlýna, povolá Napoleon psy a Kuliše z farmy vyžene. Všechna je moc se tak dostane do jeho rukou a začne upravovat zákony ve prospěch prasat. Ostatní zvířata jsou nucena otročit na stavbě mlýna, která byla nakonec povolena. Za všechny zlé věci, které se farmě přihodí, může Kuliš a z historie jsou vymazány všechny jeho zásluhy.  
Nakonec se sedm původních zákonů změní v jeden: Všechna zvířata jsou si rovna, některá jsou si rovnější. Napoleon se začne přátelit s ostatními farmáři a již není poznat, kdo je člověk a kdo prase. Všichni jsou totiž stejní.

  
  

**Myšlenka díla:**  
Kritika totalitního režimu = komunismu v Sovětském svazu. Zde se v roce 1917 k moci dostali bolševici a slibovali, že se všichni lidé budou mít dobře. Vládli ale nedemokraticky a lidé žili v bídě. Román předjímá události, jako byl například nacismus (Hitler) a komunismus ve východní Evropě po 2. sv. válce a tedy i v Československu.

**Charakteristika hlavní postavy:**Prase Napoleon – samozvaný vůdce ostatních zvířat, vymýšlí pravidla pro ostatní a sám se jimi neřídí, prase, nejchytřejší, je to ale podvodník, zrádce, pokrytec a prospěchář - představitel Stalina.

**Kompoziční výstavba:  
**Celý román je psaný chronologicky (děj se drží časové linie a nevrací se).

**Literární druh:  
**Epika = vyjadřuje děj

**Literární žánr a definice**:Antiutopický román = opak [utopie](http://cs.wikipedia.org/wiki/Utopie); fiktivní společnost, která se vyvinula špatným směrem. Občané antiutopického světa jsou obvykle neskrývaně utlačováni [politickým systémem](http://cs.wikipedia.org/wiki/Politick%C3%BD_syst%C3%A9m). Jedná se o totalitní společnost.

**Vypravěč:**  
Autorský (ví o veškerém dění a co si myslí jednotlivé postavy)objektivní

**Vyprávěcí postupy:** er-forma

**Styl:  
**Umělecký

**Jazyk:  
**Spisovný, hovorové prvky  
Barvité popisy  
Přímá řeč a dialogy  
Rysy bajky – zvířata se chovají jako lidé, poučení  
Alegorie – nepřímé vyjádření autorovy myšlenky!!!

**Filmové zpracování:  
**Režie – Joy Batchelor a John Halas (1954)  
Animovaný