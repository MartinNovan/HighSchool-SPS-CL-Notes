# Vypracování 1
## Emily Bronteová 
(1818 - 1848) – 1.pol.19.st. Na Větrné hůrce
## Anglie
Umělecký směr: romantismus (s prvky realismu)
### Romantismus
- umělecký směr rozvíjející se v 1.pol. 19.století
-hlavní hrdina je vyděděnec společnosti (cikán,vrah,zloděj)
- ztotožnění autora s hlavním hrdinou ( = to znamená,že s ním autor soucítí)
- zásada kontrastu
- nešťastná láska,historie=častá témata
- osamocený boj člověka se společností
- citovost,cit před rozumem
### Realismus 
- zachycuje skutečnost pravdivě (reálně) - zde vynikající prokreslení psychologie a charakterů postav
## Stručný život autora:
- otec kněz
- druhá nejstarší dcera z pěti
- publikovala pod mužským pseudonymem
- měla oslabené zdraví (tuberkulóza)
- Na Větrné hůrce vydala její sestra dva roky po smrti Emily
## Další díla autora: 
Nemusí být uvedena!!!
Básně Currera, Ellise a Actona Bella
- společná sbírka básní sester Bronteových vydaná pod pseudonymem
## Současníci autora
(Mohou být jiní z období romantismu,ale musí být probráno ve škole)!!!
### Victor Hugo
(1.pol.19.st.)
Francie
- Hlavní myšlenka: Zamyšlení nad předsudky a nad silou skutečné lásky.
- Dílo: Chrám Matky Boží v Paříži –román, vykresluje nešťastný osud cikánky Esmeraldy, která odmítla kněze Frolla a ten se jí mstil. Nechal zavraždit kapitána stráže a Esmeraldu z toho obvinil. Poté, co jej znovu odmítla vydal ji na smrt, ale zachránil ji zvoník chrámu Quasimodo(„kvasimodo“), jenž dívku miloval. Esmeralda je nakonec zabita. Quassimodo shodí kněze z věže a dochází na hřbitov za Esmeraldou a u její těla zemře.
### Alexandr Sergejevič Puškin 
(1.pol.19.st-Rus)Evžen Oněgin –román,příběh zbytečného člověka=znuděného šlechtice,který v mládí odmítl lásku Taťány. Teprve po letech vyznává Taťáně
lásku, ale ta je již vdaná a odmítá ho.
Hl.myšlenka:problém lásky,touha po změně
### Stendhal
(1.pol.19.st.)- Francouz
Román Červený a černý – hl.hrdina je Julián Sorel, mladý ambiciózní člověk,který pomocí intrik a a milostných avantýr dosahuje společenského vzestupu,(v závěru románu je popraven).
Hl.myšlenka:touha po kariéře,moci a slávě
## Na Větrné hůrce -do písemky připravit obsah stručněji!! Znát tučně vytištěná jména!!!
Román zachycuje osudy dvou rodů od roku 1770 až do počátku 19.st. Příběh vypráví služebná Nelly , která sama mohla sledovat životy dvou anglických rodin z Yorkshiru. Životní příběhy těchto dvou rodin Nelly přibližuje cizinci Lockwoodovi, který si v Yorkshiru pronajal usedlost.
Majitel usedlosti Větrná hůrka Earnshaw (ernšó) nalezne na jedné ze svých cest opuštěného cikánského chlapce. Rozhodne se jej vychovat spolu se svými dvěma vlastními dětmi Kateřinou a Hindleyem(„hinli“) a pojmenuje jej Heathcliff(„hítklif“). Kateřina chlapce od začátku přijme jako sobě rovného, ale Hindley na něj žárlí a s Heathcliffem si nerozumí. Když otec dětí Earnshaw zemře, Hindley se stane pánem Větrné hůrky a z Heathcliffa udělá čeledína. Hindley Heathcliffa začne i týrat a otevřeně ho ponižuje, což Heathliff nese velmi těžce. Nelehkou situaci mu pomáhá přestát blízký vztah s nespoutanou Kateřinou, která s Heatfliffem tráví volný čas a otevřeně vůči němu projevuje svou náklonnost.
Kateřina se spřátelí s Edgarem a Izabelou Lintonovými, kteří žijí v nedaleké usedlosti Drozdov. Obzvlášť dobře si začne rozumět s jemným a citlivým Edgarem. Heatcliff v něm však vidí nepřítele. Kateřina se s bohatým Edgarem zasnoubí, aby se mohla stát váženou paní a aby pomohla Heatcliffovi z jeho poníženého postavení, protože ho miluje. To Heatcliff ale netuší, a proto z Větrné hůrky uteče.
Po čase se Heathcliff vrací jako zámožný pán. V té době je už Kateřina provdaná za Edgara a žije s ním na Drozdově, panství Lintonů. Heathcliff svého postavení využívá a mstí se za příkoří, kterých se na něm ostatní v minulosti dopustili. Od zkrachovalého Hindleyho odkoupí Větrnou hůrku a stane se zde tyranským pánem. Kateřina s Heathcliffem si vyznávájí lásku a chystají se spolu utéct, ale v té době je už Kateřina nemocná a hned poté, co porodí dceru – Katku – umírá.
Po Kateřinině smrti se Heatcliffovo tyranské chování projeví naplno. Je tyranský vůči své manželce Isabel a později také vůči svému synovi Lintonovi i Hindleyho synovi Haretonovi, z kterého si udělá sluhu a pacholka pro všechno. Nakonec je tyranský i vůči Kateřinině dceři Katce. Tu násilím přinutí, aby si vzala Lintona a on tak mohl do svého vlastnictví získat i Drozdov. Heathcliff(alkohol) i Linton (tuberkulóza)nakonec umírá a Katka se vdává za svého bratrance Haretona, kterým předtím opovrhovala.
## Téma 
- hlavní myšlenka: vykreslení vztahů mezi lidmi i jejich vlastností, hlavní silou je zde láska
## Čas
- konec 18. st.- počítek 19.st.
## Prostor
- anglický venkov, Větrná hůrka, Drozdov
## Charakteristika hlavní postavy:
- Kateřina
	- tvrdohlavá
	- samolibá
	- plná emocí
	- energická
	- impulzivní
	- zoufale zamilovaná do Heathcliffa
 - Heathcliff
	- vychytralý
	- pomstychtivý
	- citlivý
	- zoufale zamilovaný do Kateřiny
## Kompozice: 
retrospektivní příběh (vypráví nový vlastník domu a hospodyně)
## Vypravěč: 
subjektivní
## Vyprávěcí postupy: 
ich-forma (vypráví nový vlastník domu a hospodyně)
## Literární druh: 
epika
## Literární žánr: 
román - prozaický útvar; delší než povídka nebo novela; obsahuje více dějových linií, více postav, je zde zachycen vývoj hlavního hrdiny
## Jazyk a styl:
- knižní výrazy
- vulgarismy ( Heathcliff)

Filmové zpracování: Bouřlivé výšiny (1992), režie: Peter Kosminsky, hrají: [Juliette Binoche](http://www.csfd.cz/tvurce/1954-juliette-binoche/), [Ralph Fiennes](http://www.csfd.cz/tvurce/198-ralph-fiennes/), [Janet McTeer](http://www.csfd.cz/tvurce/16995-janet-mcteer/), [Sophie Ward](http://www.csfd.cz/tvurce/1953-sophie-ward/)
(Umět dobrovolně!!!)