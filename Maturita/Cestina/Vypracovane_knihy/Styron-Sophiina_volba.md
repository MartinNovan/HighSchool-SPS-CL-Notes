# Vypracování 1
# Sophiina Volba - William Styron

## Analýza uměleckého textu

### Zasazení výňatku do kontextu díla

- **děj**

V penzionu Růžový palác se setkává začínající spisovatel Stingo se Sophií a jejím přítelem Nathanem. Dozvídá se Sophiin příběh. Sophie byla v koncentračním táboře v Osvětimi, i přestože nebyla Židovka. Byla zde i se svou dcerou a synem, jejichž otec byl již popraven. Sophia se musela rozhodnout, které z jejích dětí přežije a které půjde do plynu. Nakonec se rozhodla nechat žít syna. O osudu svého syna však už nikdy neslyšela. Po válce odjela do Ameriky, kde se seznámila s Nathanem. Zjišťuje, že Nathan bere drogy a není tím, za koho se vydával. Proto odjíždí se Stingem na jih na farmu. Cestou si to ale rozmyslí a vrací se zpět k Nathanovi, neboť ho miluje. Po jejím návratu spolu spáchají sebevraždu.

### Téma a motiv

- **téma**

Návrat do normálního života po druhé světové válce.

- **motiv**

Sexuální tématika; násilí; brutalita; návrat do života; koncentrační tábor; vliv nacizmu; láska narušených osob; láska k dětem; nemožná volba (mezi dětmi).

### Časoprostor

1. Vzpomínky na polsko před Sophiiným zatčením
2. Období v koncentračním táboře Osvětim
3. Rok 1947, po druhé světové válce, v Brooklynu

### Kompoziční výstavba

Chronologický postup s retrospektivou ve formě vzpomínek.

694 stran, text členěn na kapitoly.

### Literární druh a žánr

Epika. Psychologický román s autobiografickými rysy, psán prózou.

### Vypravěč / lyrický subjekt

Ich-forma - Stingo.

### Postava

- **Stingo**

Pochází z amerického Jihu – z Virgínie, Styronovo alter-ego - postava se silně autobiografickými rysy, začínající dvaadvacetiletý nadaný spisovatel, zamilovaný do Sophie, po většinu knihy panic, je mladicky naivní.

- **Sophie**

Polka z Krakova, nežidovka, traumatizovaná prožitkem pobytu v Osvětimi, blondýnka s modrýma očima = árijské rysy, miluje klasickou hudbu, hovoří plynně francouzsky a německy, byla vdaná a měla dvě děti, byla věřící, ale po Osvětimi víru ztratila, upnula se na Nathana a slepě ho milovala, touží po novém lepším životě, ale stále trpí pocity viny, je velmi citlivá, má ráda sex.

- **Nathan**

Američan, žid, schizofrenik závislý na drogách, v důsledku toho lhář, má dvě podoby – dokáže být milý, pracovitý, obětavý, vtipný, ale pod drogami je zlý, urážející, žárlivý a násilnický.

- **vztahy mezi postavami**

**Sophie + Nathan** – milenci, partneři, kteří se velmi milují, ale jejich vztah je bouřlivý

**Sophie + Stingo** – přátelé, důvěrníci, Stingovi jedinému se Sophie svěřuje

**Sophie + Nathan + Stingo** – přátelé, spolubydlící

### Vyprávěcí způsoby

Přímá řeč.

### Typy promluv

Pásmo vypravěče - Stingo.

### Veršovaná výstavba

\-\-\-

## Literárněhistorický kontext

### Kontext autorovy tvorby

Jedná se o Styronův čtvrtý poslední román. 

Námět ke knize údajně autora napadl při návštěvě Československa a polské Osvětimi roku 1974. 

Kniha vyšla roku 1979 a vzbudila značný ohlas. V jižní Africe byla zakázána kvůli otevřené sexualitě a vulgárním výrazům. V Polsku byla zakázána kvůli přiznání polského antisemitismu. V roce 1980 se stala bestsellerem a získala Národní knižní cenu.

Román vyvolal rozporuplné pocity, autorovi bylo vyčítáno především to, že sám holocaust nezažil.

---

Další díla např.:

- **Zapal tento dům**

Druhý román, o umělecké krizi.

- **Ulehni v temnotách**

Prvotina, román, velký úspěch – oceněno Římskou cenou.

- **Viditelná temnota**

Román o boji s depresí, silně autobiografické.

### Literální / obecně kulturní kontext

- **Zobrazení druhé světové války ve světové literatuře**

Východní literatura – Rusko: oslavování hrdinství, popisování válečných scén.

Západní literatura – Evropa, USA: líčení válečných hrůz, satira, moderní postupy.

- **Jižanská próza**

Autoři, kteří pocházejí z Jihu Spojených států, z území bývalé Konfederace. Vzniká od 20. let 20. století. Typicky jižanská témata: dozvuky otroctví, rasová diskriminace, násilí, tělesně a duševně postižení lidé, důraz na zemědělství, silná víra – protestantství. Pod vlivem modernismu, metoda proudu vědomí.

---

Další autoři např.:

- **Thomas Keneally**

(*1935) Australský prozaik, dramatik, herec. 

Román Schindlerova archa: námět k filmu Schindlerův seznam, zpracování osudů Oskara Schindlera – válečný zbohatlík, který chtěl zachránit tisícovku „svých židů“.

- **Robert Merle**

(1908–2004) Francouzský prozaik, dramatik, překladatel.

# Vypracování 2
William Styron (1925 - 2006) USA
Sophiina volba
2.pol.20.st.
Směr:protiválečný román – 2.sv.válka 1939-1945 
Význam:1968 laureát Pulitzerovy ceny,prozaik
Život-   pochází z Virginie
    • po absolvování univerzity se věnuje jen literatuře
    •  laureát Pulitzerovy ceny
        

Další díla aurora (stačí dvě!!!)… romány

Doznání Nata Turnera
V pozdním létě roku 1831 se v zapadlé končině jihovýchodní Virgínie vzbouřili černí otroci. Byla to jediná organizovaná vzpoura, třebas krátkodobá, v dějinách amerického černého otroctví. Vedl ji pozoruhodný mladý, jedenatřicetiletý černoch jménem Nat Turner, vzdělaný otrok, který se cítí Prozřetelností předurčen osvobodit svůj lid a vyhubit všechny bílé v kraji. Ve světle útlaku, vykořisťování a beznaděje hledá spravedlnost pro své černé bratry a jako kazatel-samouk nachází oporu a opodstatnění pro svůj boj v jediné knize, kterou zná, v bibli. Poslání, jež mu ukládá jeho smysl pro spravedlnost a rovnost všech lidí, pokládá za příkaz boží a inspiruje se starozákonnými proroky. 
Ulehni v temnotách
 Psychologický román z jihu USA, jehož hlavním tématem je marné hledání nesobecké a odpouštějící lásky. Příčinou rozvratu rodiny advokáta je matka, vychovaná v puritánských tradicích amerického jihu, která všem dává neustále najevo svou morální nadřazenost a nedokáže se vymanit z okruhu vlastních upjatých představ o životě.

Současníci…romány
Francis Scott Fitzgerald
Velký Gastby
Příběh sleduje mladíka Nicka Carrawaye, který se přestěhuje do New Yorku, aby zde vydělal peníze na burze. Seznamuje se zde s tajemným mužem jménem Gatsby. 

George Orwell
1984
1984 popisuje svět, v němž vládne absolutní totalita, kterou živí permanentní, „udržovací“ válka mezi třemi kontinentálními mocnostmi. Společnosti vládne Strana a cokoli proti kolektivnímu myšlení Strany je krutě trestáno, lidská individualita se stává zločinem.
Josef Heller
Hlava XXII
Hl. hrdina je Yossarian. Popisuje nesmyslnost armádní mašinérie. Letecký zákon předepisuje určitý počet letů, ale tento počet může splnit jen blázen.

Obsah Sophiina volba, do písemky stručně!!!

Dvaadvacetiletý mladý spisovatel Stingo (neboli Styron - román je částečně autobiografický), pocházející z jižní části Spojených států, žije v New Yorku se svými ideály a myšlenkami na knihu. Ztráta zaměstnání a finanční tíseň jej zavedou do penzionu Yetty Zimmermanové, kterému se kvůli všudypřítomné růžové přezdívá Růžový palác. Zde se seznámí s podivným mileneckým párem - s výbušným, ale inteligentním a sečtělým Nathanem a s překrásnou, chytrou a ztrápenou Polkou Sophií. Jejich seznamování je velmi výstřední. Při prvním setkání má Nathan zrovna jeden ze svých návalů vzteku, při kterém začne Stinga urážet kvůli jeho jižanskému původu. Druhý den se mu však přijde omluvit a stávají se z nich dobří přátelé. Všichni tři se často scházejí, popíjejí, poslouchají hudbu a diskutují. Stingo zjišťuje, že Sophie odešla do Ameriky poté, co byla osvobozena z koncentračního tábora. Vyvede Stinga z omylu - není Židovka, do tábora se dostala prakticky omylem, když byla chycena při pašování masa pro svou nemocnou matku.Časem se vztah Sophie a Stinga stále více prohlubuje, pro každého však v jiném směru - zatímco Stingo je do Sophie zamilovaný, Sophie bere Stinga jako svého nejlepšího přítele, jemuž se často svěřuje se svou minulostí, dokonce i s věcmi, které nikdy nikomu neřekla, ani Nathanovi ne. Tak se Stingo dozvídá například to, že Sophiin otec nebyl žádný ochránce Židů, ale antisemitista, jenž spolupracoval na projektu jejich vyhoštění na Madagaskar.Sophie mladému spisovateli vypráví i o svém prvním setkání s Nathanem. Stalo se to, když kvůli své anémii omdlela v knihovně. Nathan ji odvezl k Larrymu, svému bratru pracujícímu jako lékař, který dal Sophii do kupy. Po kratší známosti spolu začali víceméně žít (ve stejném penzionu, ale každý v jiném pokoji) - idylu jim však kazily Nathanovy nálady, které přicházely velmi nečekaně a měly devastující účinek na jejich vztah. Sophie při nich často bývala zbitá, ponížená a znásilněná. Přesto však Nathana milovala a nechtěla jej opustit.Sophie sice Stingovi vyjevuje tajná zákoutí své minulosti, ale ne vždy je v jejím vyprávění skryta stoprocentní pravda. Často si věci pozměňuje, protože se stále ještě nemůže vyrovnat s pravdou.Jednoho dne dostane Nathan obrovský záchvat zuřivosti, při němž se narychlo odstěhuje z penzionu. Sophie jeho odchodem velmi trpí a začne svůj žal utápět v alkoholu, i když se jí Stingo snaží všemožně rozptýlit. Když je Sophie v alkoholovém opojení, začne vyjevovat další svá tajemství. Stingo se tak dozví, že měla dvě děti, o které ji však nacisté připravili. Svého synka, Jana, se snažila zachránit tím, že sváděla velitele Hösse, u kterého pracovala díky svým znalostem německého jazyka a umění psát na stroji. Sice mezi nimi vznikl jakýsi vztah, ale zachránit Jana se jí nepodařilo.Po několika dnech se Nathan vrací a jako obvykle má ústa plná omluv. Vše vypadá velmi idylicky, dokud si Stinga k sobě nezavolá Nathanův bratr Larry. Řekne mu, že Nathan je paranoidní schizofrenik a že drogy, které bere, jeho stavy jen zhoršují. Prozradí také, že Nathan není žádný biolog, jak všem nalhal, ale že pracuje v knihovně jistého institutu. Stingo slíbí, že se pokusí na Nathana dohlédnout, a kdyby byly nějaké problémy, že dá Larrymu okamžitě vědět. Svůj slib však hned zakrátko poruší, když jede na několik dní za svým přítelem.Problémy přijdou zakrátko. Nathan dostane další záchvat, při němž obviní Sophii z toho, že ho podvádí se Stingem. Vyhrožuje jim oběma smrtí, takže Sophie se Stingem musí utéci z penzionu i z města. Zamíří na Jih, kde má Stingův otec farmu.
Sophie vypráví poslední část svého příběhu - když dorazila se svými dětmi do Osvětimi, byli podrobeni selekci. Opilý lékař jí nařídil, že si může vybrat jen jedno z dětí - druhé půjde do plynu. Sophie nakonec zvolí Jana, Eva zemře. Jan sice zůstal naživu, ale Sophie ho již nikdy nespatřila. Nevěděla ani to, jestli zemřel, nebo jestli se mu podařilo přežít.Jedné noci prožije Stingo se Sophií krátký milostný románek. Druhý den Stingo zjišťuje, že Sophie zmizela. Našel jen dopis, ve kterém se mu omlouvala a vysvětlovala, že doopravdy miluje Nathana. Stingo se nejprve rozzlobil a rozhodl se, že bude pokračovat v cestě sám, pak si ale uvědomil, co by se mohlo v Růžovém paláci stát, a rozjel se zpět do New Yorku.Po svém příjezdu uviděl kolem penzionu stát houkající policejní auta a hloučky zvědavců. Larry jej propašoval dovnitř, kde Stingo zjistil, co se stalo - Sophie s Nathanem spolkli kyanidové kapsle. Smrt jednou pro vždy vyřešila jejich problémy - Sophie přestala mít konečně pocit viny a Nathan se zbavil svých depresí. Stingo si sice nejprve jejich smrt bral na svědomí a trpěl pocitem neustálé viny, ale zakrátko si uvědomil, že musí žít dál.
Stručnější verze:
Píše se rok 1947 a mladý začínající jižanský spisovatel Stingo (autor sám) se živí jako redaktor v jednom významném newyorském nakladatelství. Svou práci ale nijak zvlášť nemiluje, a tak když ho vyhodí, vidí to spíš jako důvod k oslavě. Přestěhuje se do brooklynského penziónu Růžový palác a přemýšlí o návratu zpátky na jih. Do života mu zde vstoupí mladý milenecký pár - Nathan Landau a krásná polská imigrantka Sophie Zawistovská. Nadšený z nových přátel a navíc zasažen láskou k Sophii zcela zavrhne myšlenky na návrat na jih. Střetává se s podivnými Nathanovými náladami a stává se "zpovědníkem" Sophie. Sophie svým vyprávěním pomalu Stingovi (i čtenářům) poodkrývá složitou mozaiku své evropské minulosti a americké současnosti spojené s Nathanem. Z jejího vyprávění se dovídáme, že Sophiie si prošla osvětimským peklem, s jehož následky se vyrovnává po celý zbytek svého života, navíc vychází najevo Nathanovy schizofrenní agresivní výpady a jeho závislost na drogách. Po posledním Nathanově útoku se Stingo se Sophií rozhodne utéct na jih. Sophie je zoufalá, protože Nathana miluje a nedokáže bez něj žít…ale zároveň ani nemůže žít s ním. Po nějakou dobu se Stingovi daří Sophii přesvědčovat o lepší budoucnosti a společném životě na jeho jižanské farmě, ale Sophie nakonec rezignuje a jednoho rána Stinga opouští a odjíždí zpět do New Yorku k Nathanovi. V Růžovém paláci nakonec oba spáchají sebevraždu, protože se nedokáží vyrovnat se svými životy.

Hlavní myšlenka:
Nachází se zde filosofické úvahy o nacismu, koncentračních táborech a varování, že přítomnost a budoucnost souvisí s minulostí, že velké viny a zločiny nelze promlčet. Román odhaluje zrůdnost fašismu, jeho ničivý vliv nejen na fyzické utrpení jedince, ale zejména na destrukci lidské psychiky.
Kdy.:po 2.světová vílce a za 2.sv.války
Kde: New York,Osvětim v Polsku (koncentrační tábor)


Dějová kompozice-retrospektivní

Vypravěč –subjektivní,Stingo- období po 2.sv. válce v New Yorku. Sofie – vzpomínky na koncentrační tábor v Osvětimi.
Vyprávěcí postupy- ich-forma

Charakteristika postav
Sophie Zawistovska - přestože prožila koncentrační tábor, nebyla židovkou. Tato zkušenost na ní zanechala traumatizující zážitek, protože se musela rozhodnout, které z jejích dvou dětí zemře. Je traumatizovaná celým svým životem, nucená k závažným rozhodnutím.
Stingo - přítel Sophie i Nathana, je vypravěčem příběhu. Zobrazuje samotného autora a díky románu se toho o něm dost dozvídáme, především, co se týče jeho "jižanství". Má rád Sophii.
Nathan - je závislý na drogách a je to schizofrenik, i když se mu to dařilo před Sophií krýt.

Žánr: 
Román psychologický = prozaický útvar, může mít více dějových linií, mnoho postav, které se vyvíjejí.
Literární druh: epika
# Vypracování 3
**Styron – Sophiina volba  
**720 stran – Nakladatelství Knižní klub

  
  

**1.část:**

**zasazení výňatku do kontextu:** (krátké převyprávění děje)

Sophie její přítel Nathan a Stingo se setkávají v pensionu. Stingo se rychle spřátelí s párem. Vidí Sophii jako atraktivní, inteligentní a po celou dobu je do ní zamilovaný. Nathan působí na Stinga jako okouzlující muž, ale později ho více poznává a vidí i tu horší stránku (když mlátí Sophii a nedává jí). Stingo se dozvídá o Sophiině minulosti - nedozví se ale pravdu a uplně vše, jelikož se Sophie za svou minulost stydí. Rozkouskovaně se dozví příběh, jak se dostala do koncentračního tábora a jak to tam prožívala.  
Jednoho dne Sophie vezla pro svou matku maso. Zrovna ten den byl obrovský zátah a tak se Sophie nešťastnou náhodou dostává do koncentračního tábora. Na nástupišti čeká důstojník – Sophie se mu opravdu libí a tak jí dá na výběr, které z dětí chce, aby přežilo. Sophie se ale nemůže rozhodnout. Pod tlakem se rozhodne se pro staršího syna.  
Všechny tyhle detaily se dozví Stingo, když Nathan zmlátí Sophii a ta začne pít a vše vypráví. Rozhodnou se s Sophií utéct na jih, schovat se před Nathanem. Po kusu cesty se ubytují v hotelu. Sophie tam ráno není. Stingo se dozvídá, že utekla zpátky za Nathanem a společně spáchali sebevraždu.

  

**téma a motiv:**

**téma:** Hlavní téma je kritika války a fašismu, která přinesla mnoho škod na lidských životech**motivy:** holocaust, válka, nacismus, koncentrační tábor, násilí, drogy

**časoprostor:** Děj se odehrává roku 1947 v newyorském Brooklynu – retrospektivně 2 světová válka koncentrační tábor Osvětim - **3 časové linie** (Polsko, koncentrační tábor, Brooklyn)

**kompoziční výstavba:** Dílo je členěné na **kapitoly** a na odstavce

**literární druh a žánr:** psychologický protiválečný – román

  
  

**Znaky poválečné literatury:**

- Reakce na válku – protest proti krutosti války, oslava hrdinství, statečnosti a přátelství.
    
- Časté pocity ohrožení, úzkosti, odcizení
    

**2.část:**

**vypravěč:** Vypravěčem je **Stingo** – **autobiografické prvky**, poté vypráví i Sophie (ta se projevuje jako nespolehlivý vypraveč – chybí informace o tom, že má děti…) to se Stingo (čtenář) dozvídá až později

  
  

**postavy:**

**Stingo:** Vypravěč příběhu. Inteligentní, milý, sympatický a všímavý. Umí naslouchat a poradit, ale je příliš mladý a spoustě věcí ještě nerozumí.

**Sophie:** Velice komplikovaná osobnost. Přitažlivá a citlivá žena – snaží se žít šťastný život i přes to co zažila. Miluje Nathana, i přes to že jí občas ubližuje.

**Nathan:** Člověk dvou tváří. Na jedné straně inteligentní, vtipný a příjemný. Na druhé straně krutý a bezohledný. Užívá drogy.

  
  

**vyprávěcí způsoby**: Vypravěč je Stingo tudíž je dílo psáno v **ICH – formě**. Obsahuje retrospektiva.

  
  

**typy promluv:** Obsahuje velké množství přímých řečí

**3.část:**

**jazykové prostředky:** Z větší části psáno hovorovým jazykem, obsahuje cizí slova (německé, francouzské), vulgarismy, otevřenost v oblasti sexu…

  
  

  
  

  
  

  
  

  
  

  
  

  
  

  
  

**literárně historický kontext:**

**kontext autorovy tvorby:**

William Clark Styron napsal tyto romány – **Ulehni v temnotách**, **Zapal tento dům**, **Doznání Nata Turnera** a poslední nejznámější **Sophiina volba.** Za tyto knihy dostal mnoho ocenění. Roku 1985 ho potkala katastrofa – nervově se zhroutil se a musel se léčit s depresí. Ze svých depresí se snažil dostat psaním a sepsal zpověď **Viditelná temnota.**

  
  

  
  

**literární kontext:** Poválečná literatura

**Znaky poválečné literatury:**

- Reakce na válku – protest proti krutosti války, oslava hrdinství, statečnosti a přátelství.
    
- Časté pocity ohrožení, úzkosti, odcizení
    

2 pohledy na válku:

**Východní pohled:**

Sovětský pohled, přehnaná oslava sovětského vítězství, hrdinové jsou černobílí

**Západní pohled:**

Je ukázán člověk degradován z války, rozebírána psychika jednotlivce, reálné líčení válečných scén

Další autoři: Norman Mailer – Nazí a mrtví

Kurt Vonnegut – Jatka č.5