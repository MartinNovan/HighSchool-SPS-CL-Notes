# Vypracování 1
Václav Havel (1936 – 2011)

**Zahradní slavnost** **(1963)**

**Václav Havel:** dramatik a esejista, představitel absurdního dramatu, významná osobnost

protikomunistické opozice a první polistopadový prezident

**Absurdní drama:** 

- literární směr, který vznikl v 50. letech 20. století ve Francii
    
- zachycuje člověka v situaci úzkosti, bezmoci a osamělosti, bez schopnosti komunikace s lidmi, absurdita lidské existence
    
- degradace jazyka jako dorozumívacího prostředku
    
- nesouvislý děj, porušení základních principů dramatu
    
- nejvýznamnější představitelé:
    
- **Samuel** **Beckett** **(Ir)** – dílo **Čekání na Godota**
    
- **Eugene** **Ionesco** **(Francouz)** – dílo **Plešatá zpěvačka** 
    

**O životě:**

- narodil se v Praze do buržoazní rodiny (za komunistů kvůli tomu měl problémy)
    
- v 60. letech pracoval v divadlech ABC a Na Zábradlí nejprve jako jevištní technik, a poté jako dramaturg a pomocný režisér, pohyboval se v kruhu významných osobností (Ivan Vyskočil, Alfréd Radok, …)
    
- díky svým hrám získal světový věhlas
    
- po srpnu 1968 je opět uvržen v nemilost, komunisty byl několikrát vězněn
    
- zakladatel, autor a mluvčí Charty 77
    
- vůdčí osobnost Sametové revoluce a Občanského fóra (zakladatel a předseda), 29. 12. 1989 zvolen prezidentem à ve funkci až do roku 2003
    
- poslední prezident ČSR a první prezident ČR, navazuje na tradici Masaryka  
    

**Další díla:**

- Audience (1976)
    
- divadelní hra, jednoaktovka, absurdní drama
    
- Vaněk pronásledovaný režimem, dělník v pivovaře X nadřízený Sládek – bodrý, omezený, snaží se neznelíbit mocným. Vaněk je přemlouván, aby za Sládka psal hlášení a donášel sám na sebe. Na konci výstupu se konverzace vrací k výchozímu bodu – nesmyslný bludný kruh
    
- Antikódy (1964)
    
- sbírka básní experimentální poezie
    
- Vyrozumění (1965)
    
- divadelní hra, absurdní drama
    
- hra odhaluje rozklad osobnosti, degradace jazyka – vyjadřování beze smyslu, dehumanizace společnost
    

**Havlovi současníci:**

- **Samuel** **Beckett** (Ir píšící ve Francii, 2. polovina 20. století)
    
- Čekání na Godota: absurdní drama, dva tuláci Vladimír a Estragon čekají na jakéhosi neznámého Godota, který by měl změnit jejich život, nekonečné dialogy, beznadějnost a bezvýchodnost, stereotyp
    

- **Eugene** **Ionesco** (Francouz rumunského původu, 2. polovina 20. Století)
    
- Plešatá zpěvačka: absurdní drama, nesmyslná konverzace dvou manželských párů, bezvýchodná situace, banální nesouvislé fráze bez logické souvislosti
    
- **Josef Škvorecký** (Čech, 2. polovina 20. století), exilová literatura
    
- Zbabělci: román s autobiografickými prvky, hlavní postava Danny Smiřický, konec války na maloměstě (obraz rodného Náchoda)
    

 **Obsah:** satirická absurdní komedie, ústředním tématem je systém a ztráta lidské identity

- Podrobný obsah: **(1)** První dějství hry začíná tím, že mladý Hugo Pludek hraje šachy sám se sebou. Přichází k němu jeho rodiče a snaží se mu domluvit, aby začal přemýšlet nad svou budoucností. Mezitím se na scéně objeví i mladší syn Petr, kterého ovšem rodiče pošlou vždy raději pryč, protože prý vypadá jako „buržoazní intelektuál“. Hugovi má v jeho začínající kariéře pomoct přítel jeho otce, pan Kalabis. Mezi Hugem a otcem se odehrává absurdní dialog plný klišé. Rodiče posílají Huga na zahradní slavnost, které se účastní právě pan Kalabis. **(2)** V druhém dějství Hugo přichází na slavnost a u vchodu se potkává s Tajemníkem a Tajemnicí, kteří ho zasvětí do absurdních pravidel této slavnosti. Seznamuje se i s profesionálním zahajovačem Plzákem a oba si padnou do oka, neboť Hugo si velmi rychle osvojí mluvu a mravy funkcionářů. Na úkor toho však pomalu ztrácí svojí identitu a osobnost.  **(3)** Hugo se s Kalabisem nesetká a na místo toho se rozvine sled absurdních situací. Setkává se s ostatními zaměstnanci likvidačního úřadu a zahajovačské služby, kteří hovoří prázdným jazykem a pomocí frází. Hugo se rychle dokáže jejich mluvě přizpůsobit, postupuje na společenském žebříčku. **(4)** Nakonec stane v čele nově ustavené Ústřední komise pro zahajování a likvidování. Důsledkem je ztráta jeho vlastní identity. **(5)** Hugo se stává úplně někým jiným a v závěru hry navštěvuje z titulu své funkce sám sebe doma u Pludků.
    
- Stručný obsah:  Rodiče mladého Huga Pludka chtějí svému synovi zařídit velkou kariéru. Domluví mu schůzku s vlivným panem Kalabisem na zahradní slavnosti. Hugo tam vyrazí a velmi rychle se přizpůsobuje absurdním pravidlům slavnosti a frázovité mluvě pracovníků Likvidačního úřadu a Zahajovačské služby. S panem Kalabisem se nesetkává. Namísto toho padne do přízně vlivným zaměstnancům obou úřadů, až se nakonec dostane do čela komise pro zahajování a likvidování. Hugo ztrácí svou identitu. Děj vyvrcholí jeho návštěvou sebe samotného u Pludků doma.
    

**Hlavní myšlenka:** Havel chtěl v této hře poukázat na zmechanizovanou společnost, na krizi lidské komunikace (nedorozumění) a na to, že lidé jsou schopni se adaptovat ve funkcionářském a úřednickém prostředí, ale za cenu toho, že ztrácí svou vlastní identitu a osobnost. Zahradní slavnost zobrazuje situaci u nás (počátek 60. let), absurdita každého přizpůsobování vnější moci (kariérismus, morální úpadek).   

**Hugo** **Pludek****:**

- Hlavní hrdina celé hry, je mladý inteligentní, chystá se vstoupit do „světa dospělých“, rád hraje šachy
    
- Díky své bystrosti si brzy osvojí bezvýznamné fráze, řeč a způsoby zaměstnanců úřadů, postupuje rychle v kariérním žebříčku nahoru 
    
- Postupem hry se i on stává bezcharakterní osobou, která postrádá psychologickou věrohodnost a je typický svou šablonovostí (ztráta identity, podřízení jazyku moci)= **antihrdina**
    
-  Hugo je typickou postavou pro absurdní drama.
    

**Kompozice:**

- Chronologická kompozice, hra rozdělena do 4 dějství
    
- **(1)** expozice  - Rodiče chtějí, aby se Hugo vydal do světa udělat si kariéru
    
- **(2)** kolize – Hugo jde na zahradní slavnost, potkává zaměstnance a funkcionáře
    
- **(3)** krize – přizpůsobení se návykům a osvojení funkcionářské konverzace
    
- **(4)** peripetie – Hugo se stává vedoucím Ústřední komise pro likvidaci a zahajování
    
- **(5)** katastrofa – Ztráta identity, absurdní situace návštěvy u Pludků
    

**Literární druh:** drama= divadelní hra, příběh se předvádí na jevišti, skládá se hlavně z monologů a dialogů, a také ze scénických poznámek, dělí se na – **tragédie, komedie, činohra**

**Literární žánr:** komedie (absurdní)= komický obraz zápasu s nedostatky (satirické nebo humoristické pojetí)

**Styl:** umělecký

**Jazyk:**

- spisovná čeština, i nespisovná (obecná, vulgarismy)
    
- převažují dialogy
    
- jazyk hraje důležitější roli než děj, je v tomto díle zbaven své komunikační funkce, bezobsažný
    
- častý výskyt frází, které se záměrně opakují
    
- satira na přísloví (starý Pludek) a na dobovou soudružskou hantýrku
    
- zesměšnění jazyka: využití obecné češtiny, špatná výslovnost cizích slov, záměrná snaha vyjadřovat se lidově à projev nevzdělanosti.