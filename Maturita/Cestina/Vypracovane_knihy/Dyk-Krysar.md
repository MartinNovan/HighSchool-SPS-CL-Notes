# Vypracování 1
**Viktor Dyk** **(**1877-1931) **přelom 19. A 20.století**  
**Krysař**
**Umělecký směr**: **protispolečenský buřič,přelom 19. a 20.století, nespokojen se společností,což vyjadřoval i ve svých dílech**
Neoklasicismus (též novoklasicismus) je v literatuře umělecký směr z **počátku 20. století.** Podporoval jej přední kritik F. X. Šalda, který v té době směřoval od individualismu k řádu, k nadosobnímu poslání umění. Znaky novoklasicistní tvorby:
- Návrat do minulosti
- klade důraz na intelekt
- spád děje
- neosobní vypravěčský styl
Žánry typické pro novoklasicismus byly povídka a novela.
**Význam autora: -**významný český básník, prozaik, dramatik, publicista a nacionalistický politik
## Život autora: 
-vystudoval gymnázium a poté právnickou fakultu  
-pracoval jako novinář a spisovatel  
-během 1. války se podílel na protirakouském odboji
## Další díla: 
Satiry a sarkasmy**-politická lyrika, kritika nedostatků společnosti, básnická sbírka  
**Zmoudření Dona Quijota** – div. hra, symbolismus, parafráze slavného románu  
**Milá sedmi loupežníků** – báseň-lyrickoepická poema, balada o zradě, láscežárlivosti a pomstě
## Tři současní autoři: 
všechno jsou to básnické sbírky**
**František Gellner** - **Po nás ať přijde potopa** - převážně subjektivní lyrika, osobní cynická zpověď, prvky anarchismu, objevuje se zklamání nad malostí doby  
**Petr Bezruč** - **Slezské písně** - básně velmi často s národní a sociální tematikou, jsou zde však např. i básně milostné  
**Fráňa Šrámek** - **Modrý a rudý** - antimilitaristické dílo, vzpoura proti válce, báseň Raport

--- 
## Čas: 
na základě německé legendy ze 13.století**
## Prostor:
město Hammeln v Německu**
## Podrobný děj:
Dílo je inspirováno středověkou německou legendou o krysaři. Příběh začíná první den pobytu Krysaře v hanzovním městě Hammeln. Seznámí se s mladou dívkou Agnes, se kterou naváže milostný poměr. Ona je však už zadaná s Kristiánem. Poté, co Krysař vyžene z města krysy, má dostat zaplaceno, ale představitelé města mu nechtějí vyplatit celou slíbenou sumu s tím, že ve smlouvě jsou nějaké chyby. Krysař uvažuje o pomstě a napadne ho celé město Hammeln vyhubit stejně, jako hubí krysy - odvést je všechny do řeky. Kvůli své lásce k Agnes si ale svůj čin rozmyslí, zůstává dále ve městě a schází se s ní. V hospodě U Žíznivého člověka potkává Krysař nějakého muže z jiného města, který se paktuje s ďáblem. Ten se ho snaží přesvědčit, aby se dal na stejnou cestu, ale Krysař odolá, protože ví, že by ďáblovi za jeho služby musel prodat své srdce. Jednou se mu konečně Agnes přizná, že čeká dítě s dlouhým Kristiánem. Zapřísahá se, že Kristiána nemiluje, a chce, aby ji Krysař nenáviděl.
Druhý den si Agnes od své matky nechá vyprávět starou pohádku o hoře Koppel tyčící se nad městem. Podle této pohádky každý, kdo chce, se může skrz propast zející na jejím vršku, dostat do bájného Sedmihradska, kde se všem žije lépe. Agnes odejde z domu a už se nevrátí. Spáchá sebevraždu. Její matka zešílí, zoufalý Krysař ji hledá. Nakonec se dozví, co se stalo, a chce ji následovat. Tesklivě a silně píská na svou píšťalu a celé město odvede s sebou. Všichni – až na Seppa Jörgena a nemluvně, které kdosi nechal samotné doma - končí v propasti. Zda se dostali do Sedmihradska, nikdo neví. Sepp Jörgen se vydá na horu Koppel až druhý den i s nemluvnětem. Nakonec ale odolá touze skočit do propasti a odchází hledat ženu, která by nakrmila hladové dítě.
## **Stručný děj:**
Krysař přichází do městečka **Hammeln,** kde má za úkol vyhnat přemnožené krysy. Má totiž píšťalu, do které když zafouká, krysy jej následují. Zde také potká **Agnes,** do které se zamiluje. Když mu ale konšelé odmítnou zaplatit za vykonanou službu, chce se městu pomstít, ale kvůli Agnes si to rozmyslí. Krysař zjistí, že Agnes čeká dítě s **Kristiánem,** a tak odejde. Agnes skočí do propasti.Krysař už nemá co ztratit, zapíská proto na píšťalu ale lidi z města odvede do propasti. Na živu zůstanou jen blázen **Sepp Jörgen**, jemuž vše dochází o den později, a batole. Sepp jde hledat ženu, která by dala dítěti napít...  
## Hlavní myšlenka: 
zamyšlení se nad smyslem života
Ztráta iluzí a smyslu života. Dokud krysař měl co milovat a pro co žít, tak měl pořád naději a sílu bojovat s hloupými lidmi, chamtivostí a ostatními špatnostmi lidské společnosti. V závěru naděje na život nový a hledání nového smyslu života.
## Hlavní hrdinové:
Krysař – osamělý, schopný milovat, schopný pomsty  
Sepp Jörgen- rybář, prostoduchý mládenec, vše si uvědomoval až druhý den, je lidem pro smích
**Agnes** - naivní, působící nevinně, milující krysaře, milenka Kristiána
## Kompoziční výstavba:
chronologická
## **Literární druh**
epika
## **Žánr**
novela - prozaický útvar středního rozsahu, soustřeďuje se na jednu dějovou linii a má překvapivý závěr
## **Jazyk a styl:** 
Spisovný jazyk, chronologický děj, který graduje až ke konci.
Text se člení do krátkých odstavců.
Zvláštní atmosféra plná náznaků a napětí.
Opakování vět nebo slovních spojení ve vypjatých okamžicích.
Celková úsečnost.
Prvky symbolismu.

**Film** – režie F.A. Brabec (2003) hrají: Richard Krajčo a další