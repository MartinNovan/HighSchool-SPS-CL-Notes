# Vypracování 1
George Bernard Shaw(1856-1950) „šó“
Pygmalion (1912)
1.pol.20.st.- zakladatel moderního anglického dramatu –humor,ironie
Anglie
Význam a život- irského původu, po Shakespearovi nejvýznamnější anglický dramatik, nositel Nobelovy ceny za literaturu.
Další díla autora: STAČÍ JEDNO!!!!!!!!!!!!
Svatá Jana –tragédie, o sv. Janě, která chce osvobodit město Orleans od Angličanů, později je označena za čarodějnici a upálena….O konfliktu výjimečného člověka s mocí,autoritami.
Současní autoři:
Romain Rolland – Francie
Dílo: Petr a Lucie(novela) – o milostném příběhu z válečného období,(1.sv.válka) kdy mladí tragicky zemřeli v kostele při bombardování.
Antoine de Saint Exupery(pohádka pro dospělé) – Francie
Dílo: Malý princ – o setkání letce s Malým princem z dalekého světa, nepochopení dětí ze strany dospělých a kritika lidských vlastností.
Franz Kafka – pražská židovská literatura(psal německy)
Dílo: Proměna – román-o proměně muže v brouka, beznaděj, smutek, hlavní hrdina si nevěří,myslí si,že za vše špatné může jen on sám.
-----------------------------------------------------------------------------------------------------------------------------
Obsah: Pygmalion  Do písemky stručně!!!

(Inspirace:Ovidius Proměny (přelom letopočtu))!!!
První dějství: 
O půlnoci za velkého deště se pod pilířem kostela sv. Pavla tísnilo několik návštěvníků divadla, kteří čekali na odvoz. Kromě rodiny Eynsford Hillových – paní, dcery a syna Freddyho, se tu schovává ještě elegantní pán, kterému zrovna mladá květinářka nabízí květinu. Tuto situaci pozorně sleduje ještě jeden pán se zápisníkem. Mezi ním a květinářkou začne malá šarvátka, protože si ona myslí, že je policista. K překvapení přihlížejících se z něj vyklube profesor Higgins zabývající se fonetikou, jehož zrovna zaujal přízvuk mladé Lízy Doolitlové, která pochází z Lisson Grove. A když se z elegantního muže vyklube pan Pickering, autor knihy o indickém nářečí, odejdou oba muži společně na čaj a Lízu opustí. Ta si ale velmi dobře pamatuje Higginsova slova, že by i z takové obyčejné malé květinářky dokázal do 6 měsíců udělat dámu na úrovni a za utržené peníze si bere taxi na Wimpole Street.

Druhé dějství:
Do Higginsova domu na Wimpole Street přijíždí Líza a nabízí mu šilink za učení jazyka. Profesor tuto celkem směšnou nabídku přijímá spíše jako zajímavý experiment a vsadí se s Pickeringem, že on jí naučí mluvit, zatímco Pickering přispěje finančně. Pak Higgins nakáže své služebné paní Pearcové, aby Lízu umyla a spálila její staré šaty. Učení začne i přes výhrady paní Pearcové a příchod pana Doolitla, popeláře s nesmírnou výřečností, který dokáže z Higginse dostat 5 liber, aniž by jej urazil.

Třetí dějství:
Po několika měsících intenzivního učení výslovnosti a gramatiky přichází pro Lízu první zkouška v podobě návštěvy matky profesora Higginse. V tento den má do jejího salonu ještě přijít paní Eynsford Hillová s dcerou Klárou a synem Freddym. Do tohoto prostředí přichází Líza, která bohužel zatím umí mluvit pouze o počasí a zná pár zdvořilostních frází, ale při rozvinutí konverzace spadá tématy zpět tam, kde byla. Svou dokonalou výslovností obohacuje slova lidová až argotická, což mimoděk oživí velmi nudnou konverzaci a navíc se ještě do Lízy zamiluje Freddy. Paní Higginsová si jí pro její upřímnost oblíbí.

Čtvrté dějství:
Společnost tří (Líza, Higgins, Pickering) se vrací z dlouhého programu obsahujícího operu a zahradní slavnost. Pánové se mezi sebou dohadují o svém úspěchu, navzájem se chválí a přitom ani nevidí, že je Líza smutná. Poslouchá jejich vychloubání, zatímco v ní roste zlost, která vyvrcholí návratem Higginse pro papuče. Dívka mu je totiž hodí na hlavu a tím začíná jejich hádka. Líza chce od něj uznání svých zásluh na společném úspěchu, on v tom vidí pouze vlastní usilovnou práci a vlastní námahu, ona hořekuje nad svou budoucností, kterou si Higgins nikdy nedokázal představit, ani se jí nezabýval. Nedokáže pochopit, že jej má ráda, ale nedokáže s ním ani Pickeringem zůstat, protože se jí nelíbí její postavení. Její situace se navíc odráží v případu jejího otce, který se díky Higginsovi stal z popeláře boháčem. Přesto je nešťastný. Jako chudý se narodil a žil, avšak s bohatstvím přišly nové problémy, na něž nebyl připravený. Ze světa se náhle vyhrnuli příbuzní, o nichž ani nevěděl, každý z něj vysává peníze.
Páté dějství:
Druhého dne přiběhnou do domu paní Higginsové profesor s Pickeringem, kteří hledají Lízu. Večer se sbalila a odešla neznámo kam. Paní je nechá chvíli v nejistotě, vyčte jim jejich hloupé počínání a jejich chování k Líze, a pak jí zavolá dolů. Večer totiž odešla k ní. Líza Doolitlová jim vysvětlí, že se z ní stala dáma pouze díky Pickeringovi, jenž se k ní vždy choval s úctou jako k dámě, i když byla pouhou prodavačkou na ulici. Oproti němu Higgins ji vždy bral jako součást svého nábytku, který mu nosí papuče a připomíná mu schůzky. Nikdy Lízu nebral jako lidskou bytost a povětšinou byl hrubý jako lidé z ulice. Profesor si nedokáže připustit, že by k někomu mohl něco cítit a proto ani Lízu nepřesvědčí, aby zůstala. Na scénu přichází pan Doolitle ve svatebním, neboť se zrovna bude ženit a shání někoho na svatbu. Zatímco se všichni připravují na svatbu, Higgins se snaží Lízu přemluvit. Je přesvědčen, že se bez něj nemůže obejít. Líza volí snazší život s chudým Freddym v malém květinářství za peníze jejího otce radši, než podřadné postavení služky v Higginsově domě.
-------------------------------------------------------------------------------------------------------------------------


Stručnější obsah: Profesor Higgins před divadlem slyší hroznou angličtinu Lízy Doolittlové, která prodává v košíku květiny. Mají menší roztržku na ulici a Líza se seznámí jak s Higginsem, tak i s plukovníkem Pickeringem. Když se Líza dozví, že by ji byl Higgins schopen naučit správně mluvit a ona by si mohla otevřít květinářství, rozhodne se tedy, že ho navštíví. Nabídne mu peníze za výuku (i když je to směšně malá částka). Higgins přijme a s Pickeringem uzavře sázku, že z ní za půl roku udělá dámu, na které nikdo nepozná její původ. Ukáže se, že Líza má velmi dobrý sluch a rychle odposlouchá správnou výslovnost a nakonec to dokáže.
Prvně ji Higgins vezme do společnosti ke své matce, tam se do ní zamiluje Freddy. Další akcí je ples, kde ji tzv. odborník Dick prohlásí za maďarskou princeznu - podle její výslovnosti a chování. Higgins tedy vyhraje sázku a společně s Pickeringem si gratulují.
Nikdo ale nepochválí Lízu, ta se naštve a hodí po Higginsovi trepky a v noci uteče k jeho matce.
Freddy, zblázněný láskou k ní, si ji chce vzít, Higgins pro ni ale přijede a nakonec se dohodnou, že bude i nadále bydlet s ním a budou trojspolek - dva staří mládenci a Líza.
(V pozadí je jasně cítit, že Higgins Lízu tajně miluje, ale nechce si to přiznat. Zároveň také žárlí na Freddyho.
V závěru přichází setkání s otcem Lízy, který díky profesorovi zbohatl a žení se (kvůli sociálnímu postoji - dostal se díky penězům do vyšší třídy, ale nelíbilo se mu to, každý teď po něm něco chtěl a najednou se k němu všichni hlásí = chtějí peníze). Líza tedy nakonec pozná, že Higginsovi není až tak lhostejná.)

Hlavní myšlenka díla´= téma: Dílo kritizuje předsudky bohatých lidí k těm méně finančně zaopatřeným. Nepřímo říká, že někteří chudí lidé mohou být více talentovaní, než ti bohatí. 
Charakteristika hlavních hrdinů: 
Líza Doolitlová – přirozená pouliční květinářka. Na její poměry docela půvabná, bystrá, citlivá a v učení velmi talentovaná.
Henry Higgins – Profesor fonetiky a starý mládenec. Zajímá se pouze o práci, na citový život nebere ohled a myslí si, že se do nikoho ani zamilovat nemůže.
Čas:počátek 20.st.
Prostor: Anglie,Londýn
Kompoziční výstavba: 5 dějství

Literární druh: drama
Literární žánr: satirická komedie - zachycuje skutečnost ze směšnější stránky, končí smírně a optimisticky
                           satira=kritika humornou formou
Jazyk a styl: kontrast, scénické poznámky, lidový jazyk, nespisovná jazyk, hyperboly, opakování slov, gradace, metafory, přirovnání,ironie
Filmové zpracování: My fair lady (1964) USA – hudební muzikál
                                               Rex Harrison – profesor Henry Higgins 
                                           Audrey Hepburnová – Eliza Doolittle  
                                           Stanley Holloway – Elizin otec 