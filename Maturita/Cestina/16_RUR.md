# Autor
- Karel Čapek ()
# Rozbor díla
## Podrobný děj
- Geniální vědec Rossum vymyslí recept na umělé lidi- roboty. Jeho syn výrobu více zdokonalí a vytvoří ještě výkonnější pracovníky, kteří však necítí, nemají duši, nebojí se smrti ani bolesti a ke všemu jsou naprosto lhostejní. Avšak tehdy mu šlo pouze o dobrý a účinný vynález, který by lidem pomohl a prospěl. Rozhodně neměl v úmyslu, aby roboti nahradili lidskou generaci a ovládli svět, jak k tomu také málem došlo díky zneužití tohoto vynálezu.
  Děj začíná v budoucnosti na Rossumově ostrově, kde se nachází továrna na výrobu robotů. Skupina vědců tento recept totiž objevila a začala je vyrábět pro celý svět. Původně jen chtěli člověku usnadnit jeho těžkou každodenní práci. Následkem toho však všichni přestávají pracovat, zpohodlní a uvědomí si, že už nemusejí dělat vůbec nic - všechno za ně vykoná tento "revoluční objev". Někteří si myslí, že by se s roboty mělo zacházet lépe a snaží se jim vnuknout, aby se vzbouřili. Mezi ně patří i Helena, dcera prezidenta Gloryho a zástupkyně Humanistické ligy, která za tímto účelem přijíždí na ostrov. Je ztělesněním laskavosti a mírumilovnosti nejen k lidem, ale i k Robotům. Přistupuje k nim velice přátelsky a chce hájit jejich práva, ale oni její chování vůbec nechápou.
  Zde kromě robotů a lidí pracujících v továrně žije také šest ředitelů: inženýr Fabry, dr. Gall, Hallemaier, stavitel Alquist, Ředitel Busman a generální ředitel Domin. Všichni tito pánové se do Heleny zamilují. Ona si však nakonec vezme Domina, který má v úmyslu povznést člověka, aby ho osvobodil od dřiny a jen si užíval života. Chtěl by ovládnout a dobýt svět a vnutit mu své názory.
  Při desátém výročí jejich svatby pociťuje Helena nějakou zvláštní atmosféru, cítí, že ve světě se něco děje, něco není v pořádku. A má pravdu. Za všechny ty roky velice stoupla výroba a lidé byli odsouzeni k nečinnosti a zahálení. Už se dokonce ani nerodí žádné děti a ani ona sama dítě nemá. Uvědomuje si, že tohle asi bude trest za tu pohodlnost, které si po celá ta léta všichni užívali. Velice lituje toho, že na tom nedokázala nic změnit, nakonec se rozhodne spálit výrobní recept. Mezitím roboti na celém světě válčí a bouří se proti svým pánům - lidem. A s časem se také dostanou i na tento ostrov. Jejich heslo "Zabít všechny lidi" se rychle šíří. Podle nich jsou naprosto zbyteční a nechtějí si od nich dále nechat poroučet. A proč také? Už je nepotřebují, dokonale si vystačí sami. Lidé jim jsou spíš na obtíž, protože naše výkonnost nedosahuje takových hodnot jako ta jejich.
  Nakonec také celá lidská generace zahyne. Jediný Alquist přežije, protože proti nim nepoužil zbraň. A roboti ho potřebují, aby jim našel recept jejich výroby. Jemu se to však vůbec nedaří a myslí si, že generace lidí je už ztracená. Ale přece jenom dostává lidstvo prostřednictvím robotů Primuse a Heleny ještě jednu šanci. V nich se totiž zrodila láska a jeden pro druhého by zemřel. A tyto lidské vlastnosti snad také budou začátkem ke vzniku nového pokolení.
## Rozbor podle tabulky
## 1. část tabulky
- Téma a motivy
	- Téma
		- Hlavním tématem je varovat před technickými pokroky – nestat se otroky vlastních vynálezům
	- Motivy
		- roboti, technika, lidská hloupost, válka, nový začátek,
- Časoprostor
	- Neurčitá udoucnost, Rossanův ostrov - ostrov na výrobu robotů.
- Kompoziční výstavba
	- Chronologická, předehra a 3 dějství
- Literární druh a žánr
	- Literární druh
		- Drama
	- Žánr
		- Utopie
## 2. část tabulky
- Vypravěč / lyrický subjekt
	- Autor nevstupuje do díla. Dodává do díla scénické poznámky = režijní poznámky (prohlíží si knihu, otvírá okno…), představení o dění na scéně
- Postavy
	- Helena Goryová – Dominova manželka, citový, laskavý přístup k robotům, krásná
	- Harry Domin – ředitel továrny, chce vytvořit nové bytosti – prvotní myšlenka dobrá – usnadnit lidem práci, zrušit otroctví
	- Alquist – vrchní stavitel robotů – za nejvyšší hodnotu považuje lidský život a práci. Postava Čapkovi nejbližší.
	- Další postavy: chůva Nána, hlavní technický ředitel Ing.Fabry, Dr.Gall
- Vyprávěcí způsoby
	- ER – forma. Dílo je psáno jako dialogy – rychlé dialogy (kromě závěřečného Alquista monologu).
- Typy promluv
	- Dílo obsahuje přímé řeči - Dialogy
- Veršová výstavba
	- není
## 3. část tabulky
- Jazykové prostředky, tropy a figury
	- Kompozice chronologická
	- Monology, dialogy (s rychlým spádem)
	- Robot - novotvar – stalo se slovem světovým, vymyslel Josef Čapek
	- Jednoduché věty
	- Odborné výrazy jako biogen, enzym
	- Spisovná čeština
	- Slang
	- Velice obsáhlý popis zrození robotů
## Kontext autorovy tvorby
- Tvorba Karla Čapka se dělí po obdobích, protože navazoval na dané situace ve světě.
- **1. První polovina 20 let:** dramatické a románové utopie (R.U.R, továrna na absolutno)
- **2. Přelom 20-30 let:** psal drobné povídky – povídky z jedné a druhé kapsy – (čerpal z černé kroniky, detektivky)
- **3. 30 léta:** psal noetika – 3 zábavná díla – hordubal, povětroň, obyčejný život   **noetika – nauka o poznání**
- **4. Konec 30 let:** reaguje na ohrožení republiky, civilizace, nutnost sjednotit síly, k boji proti fašismu  
- **díla:** válka s mloky, bílá nemoc…
### Literární/obecně kulturní kontext
- Karel Čapek patří do **Demokratického proudu** spolu s Eduardem Bassem a Karlem Poláčkem.  
- Typický byl všestranný pohled na společnost, ale místo revoluce chtějí reformu. Mají zájem o obyčejný lidský život - humanisté