# Autor
- Karel Jaromír Erben (1811-1870)
- pohádkář
- básník, historik, folklorista, sběratel, překladatel
- těžiště své práce spatřoval především ve sbírání a vydávání lidské slovesnosti
- jeho práce vycházely z folklóru a národních tradic
# Rozbor díla
## Podrobný děj
### Poklad
- Na Velký pátek šli lidé do kostela na mši. Za nimi šla i matka s dítětem. Chudá vdova najednou spatřila skálu s otevřeným vchodem. Vešla dovnitř a zaslepena touhou po zlatě odložila své dítě, aby si z pokladu mohla odnést co nejvíce. Zlato se doma proměnilo v kamení a matka, která porušila zákon mateřské lásky, tak ztrácí nejen bohatství, ale především dítě, které zůstalo v jeskyni. Po roce utrpení a pokání se s ním na Velký pátek na stejném místě opět setkává.
### Svatební košile
- Dívka již tři roky čeká na návrat svého milého z vojny. V zoufalství se v modlitbě rouhá, prosí o návrat milého, nebo o svoji smrt. Mrtvý milý si přichází pro nevěstu v měsíční noc. Cestou na hřbitov jí zahodí modlitební knížku, růženec i křížek po matce. Až tam dívka pochopí, že je mrtev a schová se do márnice, kde obživne umrlec. Zachraňují ji pouze modlitby.
### Kytice
- Úvodní balada, kdy tři siroty chodí každé ráno na hrob své matky a věří, že se převtělila do kvítků, které pokryly celý její hrob. Kvítky nazvaly mateřídouškou
### Vodník
- Balada Vodník vychází ze středu dvou rozdílných světů – pozemského a vodního. Matka měla sen, že její dcera zemřela, ale dcera jí nevěří a odchází k jezeru, kde spadla do vody, kde ji chytil vodník. Dívka porodila zanedlouho vodníkovi syna, ale po čase se jí začalo stýskat po matce. Přemlouvá tedy vodníka, aby ji pustil za matkou, třeba jen na chvilku. Vodník, ač nerad, svou ženu pouští za podmínky, že se večer vrátí. Večer se žena nevrací, a tak šel vodník za ní. Když došel ke světnici, matka odmítla dceru pustit, i když velmi naléhala. Vodník využije jejich syna, že má prý hlad. Matka mu řekla, ať synka přinese k nim. To sice vodník splnil, ale po chvilce trestá svou ženu tím, že synka zabíjí.
### Polednice
- Matka se snaží utišit své dítě, aby mohla dovařit oběd pro svého muže, který se v poledne má vrátit z práce. Dítě se jí nedaří utěšit, a tak volá polednici, jež se zanedlouho objevila ve dveřích. Matka ve strachu své dítě udusila.
### Dceřina kletba
- Báseň je dialogem matky a dcery. Matka se diví proč je dcera nešťastná. Dívka odpoví, že zabila své dítě a chce se oběsit. Dcera proklíná svého svůdce, který ji zradil, i svou matku, která nezabránila neštěstí.
### Zlatý kolovrat
- Jednoho dne se Dora potkala s králem, když jí král žádá o vodu. Dora se mu zalíbí a chce si jí  vzít a proto nařizuje její nevlastní matce, aby ji příštího rána přivedla na zámek. Cestou za králem ji nevlastní matka a sestra zabije a její oči a končetiny berou s sebou. V lese ji objevil stařeček, který posílá pachole, aby vyměnilo zlatý kolovrat, přeslici a kužel za oči, ruce a nohy. Nevlastní sestra Dory samozřejmě chce vše a tak věci vyměnila. Stařeček s pomocí živé vody vdechne Dorničce život. Po návratu krále se mu jeho žena chlubí, co vše pořídila. Král žádá po své ženě upříst zlatou nit, ale kolovrat ji zradil a začal příst pravdu. Vzteklý král obě ženy vyhání a odchází hledat Doru, kterou si posléze odvádí na hrad.
### Šťedrý večer
- Příběh dvou sester Marie a Hany, které chtějí znát svou budoucnost, a proto na Štědrý večer jdou k jezeru, kde vysekávají díru do ledu a shlíží svou budoucnost. Haně se zjeví mladý muž Václav, ale Marie spatří rakev a černý kříž. Haniny svatby se Marie již nedožije, protože se jí předpověď také vyplní.
### Holoubek
- Žena chodí cestou okolo hřbitova a vzpomíná na svého mrtvého manžela, když ho tu naposledy doprovázela. V tu chvíli jede okolo pohledný mladík. Snaží se vdovu utěšit a nabádá ji, aby zapomněla na svého mrtvého muže a vzala si za muže právě jeho. Do třetího dne na něj úplně zapomněla. Do měsíce se provdala. Nový ženich ji nabádá k radosti a veselí s tím, že nebožtík nic nevidí a ani neslyší. Na jeho hrobě sedával bílý holoubek a každému, jenž ho slyšel zpívat, srdce začalo pukat. Nejvíce však jedné ženě, která už neměla sílu překonat žal, a tak skočila do vody a utopila se. Žena byla pohřbena v poli žita pod velikým kamenem.
### Vrba
- Další balada pojednává o ženě, která byla přes den plná života, ale v noci jako by nežila. Její manžel se šel zeptat sedící babičky u ohně, co je s jeho ženou. Ta mu řekla, že přes noc jí opouští její duše a uchyluje se do vrby s bílou kůrou. Muž už to nemohl vydržet, a tak vzal sekyru a vrbu podťal. V tu chvíli začaly bít zvony. Muž se divil, kdo zemřel. Lidé u jeho domu mu řekli, že umřela jeho žena. Nešťastný muž se po té šel zeptat vrby, co by měl udělat. Vrba mu řekla, aby z kmene udělal kolébku pro jejich děťátko a proutí zasadil podél vody. Když bude děťátko v kolébce, tak jako by ho chovala matka a z proutí bude řezat píšťalky na které jí bude hrát.
### Záhořovo lože
- Mladý hoch jde do pekla a po cestě potkává loupežníka Záhoře. Ten ho nezabije pod podmínkou, že mu pak popíše peklo. Když se poutník vrací zpět, vypravuje Záhořovi, jaké tam pro něj mají připraveno mučící lože – Záhořovo lože. Záhoř se lekne a činí pokání. Po devadesáti letech je mu odpuštěno a dostává se do nebe.
### Lilie
- Zemřela mladá dívka, ale ještě předtím poprosila, aby byla pohřbena v lese. Když tak bylo učiněno, na jejím rovu vykvetla lilie. Jel kolem pán na lov a honil laň. Však místo laně najednou spatřil lilii. Rozkázal ji vykopat a dal ji do své zahrady. Stará se o ni, až dívka jednoho dne obživne, ale je velmi zranitelná Pán ji zavede do zámku a ona se za něj provdá. Pán ale je povolán králem a musí odjet. Matce nařídí, aby se o manželku a syna dobře starala. Jenže matka vystaví paní slunci a když se muž vrátí, spatří zvadlou lilii a mrtvé dítě. Prokleje svou matku a dá ji potrestat.
### Věštkyně
- Tato balada je o věštkyni, která předpovídá budoucnost českého národa. Zdůrazňuje, že již uplynulo mnoho let od moudrých slov Libuše a Svatopluka a lidé přesto dosud nepochopili důležitost jejich slov. Je to balada čistě vlastenecká.
## Rozbor podle tabulky
## 1. část tabulky
- Téma a motivy
	- Téma
		- Lidské neštěstí, které nezpůsobí společnost ale člověk sám. Za své činy je krutě potrestán
	- Motivy
		- důraz na city, mezilidské vztahy, prostředí, smutek, naděje, vina a trest
- Časoprostor
	- Čas není určen – je cyklický. Místo většinou vesnice, chalupa, les nebo jezero
- Kompoziční výstavba
	- **13 básní** (původně 12) – 11 balady s tragickým koncem  
		- Kytice je psána jako stěžejní (hlavní) a ostatní na ní navazují  
		- ke sbírce patří i **Erbenovi poznámky** (poznamenání) ze kterých čerpal  
		- **Kytice a Věštkyně** – jako první a poslední, nejsou balady ale básně
- Literární druh a žánr
	- Literární druh
		- Lyricko-epická sbírka balad
	- Žánr
		- klasická balada
			- báseň s pochmurným dějem, většinou tragickým koncem a člověk zde bojuje s nadpřirozenými bytostmi či jevy
## 2. část tabulky
- Vypravěč / lyrický subjekt
	- Er-forma
	- Autor stojí nad dílem, nevstupuje
- Postavy
	- Typické pro Erbena je, že hlavní roli hrají ženy, převážně matky, které mohou jak pomáhat tak i ubližovat svou mateřskou láskou. Postavy se liší od většiny hrdinů této doby – mírně a poklidně přijímají svůj osud, jako trest za jejich činy
- Vyprávěcí způsoby
	- Psáno stručně, věcně. Obsahuje **přímé řeči.** Obsahuje tzv. **gnómický verš,** balady jsou snadno zapamatovatelné díky pravidelné rytmaci a rýmování – vliv lidové slovesnosti
		- **gnomický verš**: Typické pro tento verš je krátkost a hutnost
- Typy promluv
	- ---
- Veršová výstavba
	- Rým je u každé básně jiný:  
		- Svatební košile, Zlatý kolovrat, Vodník, Vrba, Lilie – **STŘÍDAVÝ**
		- Kytice, Poklad, Polednice, Věštkyně, Štědrý den – **OBKROČNÝ**
## 3. část tabulky
- Jazykové prostředky, tropy a figury
	- živé dialogy
	- rychlý spád děje
	- názorné popisy postav a přírody
	- metafory
	- epiteta
	- personifikace
	- anafory
	- přirovnání
	- epifory
	- zvukomalba
	- inverze
## Kontext autorovy tvorby
- Básnická sbírka o 13 básních je Erbenovým největším dílem, vyšla roku 1853. Kniha je výsledek téměř 20letého úsilí, básně nejprve vycházely časopisecky, první (Poklad) v roce 1838.
- **rysy Erbenovy balady**
	- Typickým hrdinou je žena, motiv provinění a nepřiměřeného trestu, člověk je proti silám, které ho obklopují, bezmocný, čas neurčitý, místo neurčité, symbolické(les, chalupa, rybník).
### Literární/obecně kulturní kontext
- Erben se řadí mezi české romantiky 30 let 19. století. Další autoři jsou například **Karel Hynek Mácha** a jeho dílo **Máj** nebo **Josef Kajetán Tyl** a například jeho dílo **Strakonický dudák**
- **Národní obrození**
	- Velké společenské hnutí , proces, při kterém se formuje novodobý národ a kulturní život, nositelem je česká buržoazie (kapitalisté) a inteligence opírající se o venkovský lid. Urychleno osvíceneckými reformami (M. Terezie, Josef II.).
	- Fáze: 
		1. Obranná (70. léta 18. Století – poč. 19. stol.)
		2. fáze ofenzivní (poč. 19. až 20. léta 19. století)
		3. fáze vyvrcholení (30. až 50. léta 20. stol.)