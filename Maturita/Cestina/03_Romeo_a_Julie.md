# Autor
- William Shakespeare (1564-1616)
- Narodil se a zemřel v Anglii
- napsal skoro 40 dramat - tragédií, komedií i historických her
- Jeho díla lze řadit do 3 období
	- Komedie
	- Anglické dějiny
	- Tragédie
# Rozbor díla
## Podrobný děj
Celý příběh se odehrává v severoitalském městě Verona, kde žijí dva významné rody – Kapuleti a Montekové. Mezi nimi se již léta táhne dávný spor. Děj příběhu začíná popisem střetu mezi Monteky a Kapulety na veronském náměstí, který ukončí až vévoda Eskalus. Těmito vyhrocenými spory je mezi oběma rody je naplněno celé první jednání tragédie. Pak se ale začne městem šířit zpráva, že u Kapuletů bude velký maškarní ples a při této příležitosti má být oznámeno zasnoubení Kapuletovy dcery Julie s Parisem.
To se dozví Romeo Montek a se svými dvěma druhy Merkuciem a Benvoliem se rozhodně navštívit ples, ačkoliv se koná v domě úhlavních nepřátel. Romeo tam pod rouškou masky skutečně pronikne a ocitne se na bále, kde jsou všichni známí a příbuzní rodiny Kapuletů. Juliin bratranec Tybald však Romeo pozná a chce ho zostudit tím, že vyprovokuje bitku za to, že si dovolil vstoupit na ples nepozván. Starý Kapulet ale jeho počínání zastaví s tím, že nechce skandál po celé Veroně.
Romeo tedy zůstává na plese, kde spatří Julii. Zdá se mu překrásná a tvrdí, že doposud nepoznal lásku, dokud nespatřil tuto ženu. I Julie je Romeem okouzlena. Ples ale brzy skončí. Oba milenci však na sebe musí stále myslet, a tak Romeo navštíví v noci tajně zahradu Kapuletů a pěje milostné ódy u Juliiny ložnice, i když tím značně riskuje. Julie poznává, že jeho láska je opravdová.
Hned druhý den pak milence tajně oddá otec Vavřinec, který mladou dvojici podporuje i přes vzájemnou nenávist jejich rodin. Na scénu se pak ale vrací Tybald Kapulet, který ještě v den svatby vyprovokuje rvačku mezi mladými Monteky a Kapulety. V té Tybald zabije Romeova nejlepšího přítele Merkucia a Romeo pak v návalu zloby zabije Tybalda. Za to je ale vzápětí soudem vyhoštěn z Verony a odchází do Mantovy.
Ještě před odjezdem však Romeo vyznává svou nekonečnou lásku Julii. Druhý den ale starý Kapulet své již vdané dceři oznamuje, že již zítra bude mít svatbu s Parisem. Když s tím Julie nesouhlasí, otec jí navrhne dvě možnosti: buď svatba s Parisem, nebo ať Julie táhne z domu.
Zoufalá Julie požádá o pomoc otce Vavřince, který vymyslí chytrou lest – sežene nápoj, po kterém bude Julie dvaačtyřicet hodin vypadat jako mrtvá. K Romeovi pošle Vavřinec do Mantovy posla a vyřídí mu, ať si pro Julii přijde do hrobky Kapuletů a oba milenci už pak budou žít navěky spolu.
Nápoj Julii opravdu uspí a ona vypadá jako mrtvá. Když to zjistí Paris, bez váhání pro ni uspořádá pohřeb. O pohřbu se dozvídá Romeo, ke kterému ale shodou náhod nedorazil posel bratr Jan vyslaný otcem Vavřincem. Cestou byl totiž zavražděn. Romeo tedy netušil, že Julie není doopravdy po smrti. Zdrcený žalem už nechce dál žít.
U lékárníka v Mantově si Romeo koupí jed a vrací se z vyhnanství zpět do Verony, aby naposledy políbil svou Julii. Ještě před vstupem do hrobky musí Romeo přemoci Parise a další Kapulety, kteří mu v tom brání. Paris je nakonec zabit, a Romeo konečně vchází k Julii do hrobky. Zoufá nad osudem a její smrtí a vyznává ji svou lásku. Po monolozích a rozloučení se světem vypije Romeo jed, který ho během chviličky otráví. V tom se však nečekaně probouzí Julie ze spánku a spatří mrtvého Romea po svém boku. A protože netouží po ničem jiném než být se svým milovaným, vezme Romeovu dýku a probodne se.
Smrtí obou milenců skončil spor mezi veronskými rody. Obě rodiny se usmířily a vystavěly zlaté sochy Romea a Julie, které dodnes stojí ve Veroně.
## Rozbor podle tabulky
## 1. část tabulky
- Téma a motivy
	- Téma
		- Autor poukazuje na to, aby mladí lidé bojovali o své právo na lásku, na své štěstí a rozhodovat o svém osudu i přes jeho nepřízeň.
	- Motivy
		- tragická láska, oslava lásky, smíření obou rodů
- Časoprostor
	- Odehrává se v severní Itálii ve městě Verona – 16 století
- Kompoziční výstavba
	- Děj jde chronologicky - 5 dějství, dílo obsahuje prolog.
- Literární druh a žánr
	- Literární druh
		- Drama
	- Žánr
		- Tragédie
## 2. část tabulky
- Vypravěč / lyrický subjekt
	- vypravěč není, příběh tvoří promluvy jednotlivých postav
- Postavy
	- Romeo Montek
		- mladý, pilný romantik, z rodu Monteků, zamilovaný do Julie (byl schopen pro ni udělat vše), smělý, unáhlený, citlivý, odvážný, impulsivní
	- Julie Kapuletová
		- krásná, mladá – asi 14 let, oddaná Romeovi, laskavá, unáhlená, citlivá, má velmi ráda svou chůvu, nemá dobrý vztah k rodičům, oklamala rodinu (jed), tajně se vdala, neposlouchala rodiče, obětavá, dcera Kapuletova
	- Otec Lorenzo (Vavřinec)
		- starý františkánský mnich, tajně oddá oba milence, obětavý, moudrý a zbožný, přeje jejich lásce, vidí v ní možnost smíru obou rodů
	- Chůva
		- prostá žena, která vychovávala Julii, veselá, upovídaná, vnáší do tragédie komické prvky, stará, měla moc ráda Julii, spojnice mezi Julií a Romeem
	- Tybalt
		- bratranec Julie, chtěl pořád bojovat s Monteky, zabit Romeem
	- Merkucio
		- příbuzný vévodův a přítel Romeův
	- Benvolio
		- příbuzný Monteků – humorný, vtipný, zábavný
	- Paris
		- Hrabě, kterého si měla vzít Julie, vznešený, pohledný
- Vyprávěcí způsoby
	- používá se er-forma
- Typy promluv
	- Monology a dialogy
	- Poznámky (např. „Vystoupí Tybalt.“ mezi dialogy)
- Veršová výstavba
	- ano, psán Blankversem
		- Blankvers = nerýmovaný pětistopý jambický verš
## 3. část tabulky
- Jazykové prostředky, tropy a figury
	- Autor prolíná prvky komiky a tragiky, využívá kontrastu  láska X nenávist, noc X den…
	- V díle je využitá próza i poezie
	- mnoho metafor, metonymií, figur nebo anafory
	- Objevuje se inverze slovosledu, citově zabarvené výrazy („Ach Romeo“) nebo oxymórony
## Kontext autorovy tvorby
- Jeho tvorbu bych rozdělil do 3 období.
	- I. období: (díla do roku 1600) – především komedie. Díla jako: Zkrocení zlé ženy nebo Sen noci svatojánské.
	- II. období: (díla po roce 1600) – v těchto dílech především pesimismus – píše spíše tragédie nebo sonety. Díla jako: Hamlet nebo Othello.
	- III. období: (díla od roku 1609) – na konci života spíše romantické hry. Díla jako: Bouře nebo zimní pohádka.
### Literární/obecně kulturní kontext
- Mezi další autory patří například:
	- Geoffrey Chaucer – Cantenburské povídky
	- Francois Villon – Velký a malý testament
	- Giovanni Boccacio – Dekameron
- V tomto období byly nejvýznamnější zámořské objevy a rozvoj věd, obchodu a bankovnictví. Do popředí se opět dostával rozum, poznávání přírody a sebe samého. Doba reformátorů církve, která postupně upadala.