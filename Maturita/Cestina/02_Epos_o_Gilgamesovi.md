# Autor
- Neznámý autor
- Dílo bylo nalezeno na hliněných tabulkách na území dnešního Iráku.
# Rozbor díla
## Podrobný děj
Gilgameš, ze dvou třetin bůh a z jedné člověk, byl králem města Uruk. Vládl zde velmi tvrdě a krutě, nechal své poddané dřít se na stavbě hradeb kolem města, každé ráno je budil bubnováním, a aby zvýšil jejich výkonnost v práci, přestal pouštět muže k ženám i otce k synům. Poddaní se s takovou tyranií nechtějí smířit, a tak prosí o pomoc bohy. Ti je vyslyší a bohyně Aruru stvoří z hlíny Enkidua, polodivokého člověka s tělem porostlým srstí a dlouhými vlasy, který se, jako jediný, může s Gilgamešem měřit. Enkidu žije se zvířaty ve stepi, a ta ho berou jako jednoho z nich. Pomáhá jim tak, že ničí pasti nastražené uruckými lovci. Jeden z lovců přichází za Gilgamešem se zprávou o podivném divokém člověku, který kazí jejich práci a Gilgameš mu poradí, ať za ním přivede nevěstku Šamchatu, aby ho svedla. Lovec tak učiní a Šamchatu za Enkiduem odvede. Ta ho opravdu svede, několik dní se spolu milují a Enkidu zlidští a zmoudří. Zvěř už s ním proto nechce nic mít. Nevěstka odvede Enkidua do Uruku, kde se naučí pít pivo a jíst chléb. Gilgameše na jeho příchod upozorní matka, bohyně Ninsun, když vyloží jeho podivný sen. Oba se setkají okamžiku, kdy Enkidu chce vstoupit do chrámu, kde se koná svatba. Utkají se spolu a Enkidu Gilgameše porazí. Ten pozná, že může být člověk stejně silný, i silnější než on sám a uzavřou spolu přátelství na život a na smrt. Poté se oba vydají do Libanonského pohoří zabýt obra Chuvavu, strážce cedrového lesa. To se jim podaří a s obrovou hlavou se vracejí do Uruku. Když se vrátí, zamiluje se do Gilgameše bohyně Ištar, ale Gilgameš ji odmítne, protože ví, kolik už měla milenců. Bohyni to urazí a prosí bohy o pomstu. Bohové pošlou na oba hrdiny nebeského býka, kterého se jim podaří přemoci (Enkidu vyrve býkovy kýtu a hodí ji Ištaře přímo do tváře). Za jeho zabití se bohové rozhodnou potrestat je, a určí, že zemře Enkidu. Ten skutečně onemocní a za dvanáct dnů zemře. Gilgameše smrt jeho věrného druha a přítele velmi raní a několik dnů propláče u jeho lůžka. Nechce se smířit s tím, že také zemře, a tak se vydá za svým příbuzným Uta-napištimem, kterému bohové dali nesmrtelnost za to, že jako jediný přežil potopu. Proto Gilgameš putuje přes horu Mašu, pohoří věčné tmy až mořskému pobřeží, kde žije Siduri, šenkýřka bohů. Když ji Gilgameš všechno řekne, pošle ho za převozníkem Uršanabim, který ho jako jediný může převést k ostrovu, kde sídlí Uta-napištim , přes vody smrti. To se jim podaří, Gilgameš se s Uta-napištim  setká a prosí ho o radu, jak nesmrtelnost získat. Ten mu řekne, že jediný způsob je sedm dní a šest nocí bdít. Gilgameš je ale po své cestě velmi unaven a úkol nezvládne. Na naléhání své ženy prozradí Uta-napištim Gilgamešovi ještě jednu možnost, kterou je rostlina života na dně moře. Gilgameš se pro ni bez váhání vypraví, potopí se s kameny uvázanými k nohám a květinu utrhne. Když se však vrací domů a zastaví, aby se u studánky, aby se napil, odloží květinu na kámen a sežere mu jí had. Gilgameš nejprve běduje, že jeho snažení bylo marné, ale pak pochopí, že sám nesmrtelný být sice nemůže, ale může se stát věčným svými činy. Vrací se proto do Uruku a dostaví hradby kolem města.
## Rozbor podle tabulky
## 1. část tabulky
- Téma a motivy
	- Téma
		- Člověk nemůže najít věčný život ale muže se zapsat do historie svými činy, čímž se stane nezapomenutelný (nesmrtelný)
	- Motivy
		- Hledání věčného života, bohové a polobozi, přátelství, nadpřirozeno, symbolika, strach ze smrti
- Časoprostor
	- Mezopotámie cca 2600 př. n. l.
- Kompoziční výstavba
	- Děj je chronologický - - 12 tabulek dohromady vyprávějících příběh Gilgameše. Dílo velice rozsáhlé
- Literární druh a žánr
	- Literární druh
		- Lyricko-epický
	- Žánr
		- Epos (epická báseň s pomalým tokem děje)
## 2. část tabulky
- Vypravěč / lyrický subjekt
	- objektivní
		- nezaujatě popisuje děj pomocí monologů
- Postavy
	- Gilgameš
		- 5. král sumerského města Uruk, nechal postavit vysoké hradby a nutil všechny pracovat, silný panovník – panoval přísně až tyransky, ale moudře
		- vysoce postavený muž nesoucí hrdinské rysy (udatnost, odvaha, chrabrost, nezlomnost), 1/3 člověk, 2/3 bůh,
	- Enkidu
		- původně nepřítel Gilgameše, nakonec ale nejlepší přítel
		- pomocník, napůl zvíře, byl vyslaný bohy, aby zabil Gilgameše
	- Ištar
		- bohyně, zášť, pýcha, pomstychtivost, chtěla si vzít Gilgameše – ten odmítl
	- Aruru
		- bohyně, stvořila z hlíny Enkidua
	- Ninsun
		- matka, bohyně – proto Gilgameš z ⅔ bůh
	- Churava
		- nestvůra, nadpřirozená bytost, pán cedrového lesa
	- Utanapištyn
		- bůh, dříve člověk, stal se bohem po potopě světa
	- Ostatní postavy mají roli rádců, nebo naopak protivníků
- Vyprávěcí způsoby
	- psané er-formou
- Typy promluv
	- promluvy: převážně vyprávění, úvaha
- Veršová výstavba
	- volný verš
## 3. část tabulky
- Jazykové prostředky, tropy a figury
	- původně klínovým písmem na hliněných deskách, akkadština a sumerština
	- archaismy („Mám snad já kráčet před tebou, aby ústa tvá volala: Jen dál, neboj se!")
	- číselná symbolika (Enkidu obcoval s nevěstkou bez ustání po šest dní a sedm nocí)
	- poetismy
	- knižní výrazy
	- přímá řeč (I zavolali Aruru mocnou: „Tys Gilgameše stvořila, nyní stvoř podobu jeho. Nechť čelí srdci jeho bouřlivému. Nechť změří spolu síly, ať oddychne si Uruk.“)
	- inverze (obrácený slovosled), personifikace, metafora, metonymie
	- opakování slov ve verších
		- epifora (na konci), anafora (na začátku), epiteton = ozdobný přívlastek ve verších
	- žánr vysokého stylu, kontrasty, přirovnání
## Kontext autorovy tvorby
- není
### Literární/obecně kulturní kontext
- Starověká literatura (4000 př. n. l. – 476)
- Orientální =starověkého východu, která se rozvíjí od 4.tisí. př.n.l.
- V této době vznikají první písemné památky.
- Patří sem písemnictví starověkého Egypta, Mezopotámie, Indie, Číny, Persie, Hebrejská lit.
- Tyto civilizace se většinou rozvíjely v povodí řek Eufrat a Tigris
- Klínové písmo na vlhké hliněné tabulky ostrým rákosovým perem.
- V 19. st. vyluštil Georg Friedrich Grotefend.
- Další díla této doby:
	- Egypt: _Knihy mrtvých_ – rady mrtvým,co mají dělat po smrti
	- Indie: _Védy_ – náboženské a filosofické knihy (hinduismus)
	- Mezopotámie: _Chammurapiho zákoník_ – první odborný spis, např. „Oko za oko, zub za zub“