# Autor
- Antoine de Saint-Exupéry (1900-1944)
- francouzský spisovatel, novinář a pilot
- za 2. světové války bojový pilot → zmizel při letu nad Středozemním mořem
- jeho tvorba je plná humanismu, filozofie, morálních hodnot
# Rozbor díla
## Podrobný děj
Příběh začíná ve chvíli, kdy pilot ztroskotá se svým letadlem uprostřed Sahary. Najednou se u něho objeví malý chlapec - malý princ. Jejich rozhovor začne tím, že malý princ chce po pilotovi, aby mu nakreslil beránka. Pilot beránka nakreslí několikrát znovu, protože malému princi se pořád nelíbí. Dokonce se rozčílí, když malý princ není stále spokojen, nakreslí jen bedýnku a řekne: "To je bedýnka. Beránek, kterého chceš, je uvnitř!" Načež malý princ je konečně spokojen. Tím začne jejich přátelství.
Poté malý princ začne pilotovi vyprávět, odkud přišel, o své malé planetce B612. Ve vyprávění můžeme nepřímo nalézt různá poučení. Malý princ musí na planetě pravidelně plít semena baobabů. Kdyby jeden den vynechal, baobaby by se rozrostly a poté by mohly roztrhat celou planetku. Je důležitá pravidelnost a pečlivost.
Příběh dále pokračuji vyprávěním o květině malého prince. Na jeho planetku přiletělo neznámé semeno a vyklíčila z něj krásná rostlina. Květina se pořád pyšnila svojí krásou a malému princi poroučela, jak se o ni má starat. I když mu celou dobu poroučela, ve skutečnosti jen skrývala svoji něžnost a lásku k malému princi. On to však tehdy nechápal. Až když malý princ odjížděl, květina mu řekla, že ho má celou dobu ráda.
Na své planetce měl tři sopky, z nichž jedna byla vyhaslá. Pro jistotu ale všechny tři vymetal, aby se něco nestalo. Důležitá byla pravidelnost a zodpovědnost. Navštívil sedm planet. Na první planetě byl král, který žil sám a chtěl někomu vládnout. Myslel si, že vládne celému vesmíru. Viděl v princovi svého poddaného. Na druhé planetě žil domýšlivec, který v každém viděl svého obdivovatele. Na třetí planetě žil pijan,který se neuměl zbavit svého zlozvyku. Na čtvrté byznysmen, který počítal hvězdy. Myslel si, že mu patří. Na páté planetě žil lampář, který rozsvěcoval a zhasínal lampu. Ale jeho planeta se točila tak rychle, že ji rozsvěcoval nebo zhasínal každou minutu. Na šesté planetě žil zeměpisec, který považoval svoji vědu za nejdůležitější, pouze zapisoval do knih a připadal si příliš důležitý na to, aby počítal města, řeky a hory. Čeká na badatele, kteří mu podají zprávu o okolí.
A jeho sedmá navštívená planeta byla Země. Na poušti potkal hada. Ten mu řekl, že když někoho uštkne, může ho vrátit zpátky na zem, ze které přišel. Poté potká květinu. Ta mu řekne, kde jsou nějací lidé, malý princ se vydá tím směrem.  
Šel pořád dál, až došel do zahrady plné růži. Zde byly všechny květiny jako ta, kterou měl na své planetce. Ta mu přitom tvrdila, že je jediná na světě. Byl smutný z toho, že si myslel, že má doma unikát a přitom má květinou stejnou jako všechny ostatní.  
Najednou se kus od něho objevila liška. Ale nepřibližovala se k němu. Vysvětlila mu, že se k němu nemůže přiblížit, protože není ochočená. Nejdříve si musí vytvořit pouta, aby mu dovolila se k ní přiblížit. Teď pro sebe nejsou ničím důležitým. Jsou jen jedni z mnoha. Ale poté, co si vytvoří pouta, budou jen oni dva.  
Postupně se malý princ s liškou spřátelil. Každý den mu dovolila o trochu víc se přiblížit. Když nastal čas jeho odchodu, brečela. Ale obilí jí připomínalo malého prince, protože mělo stejnou barvu jako jeho zlaté vlasy. Při rozloučení mu řekla liška moudro: "Stáváš se navždy zodpovědným za to, cos k sobě připoutal".
Malý princ všechny své zážitky vyprávěl pilotovi. Na poušti byli již osmý den. Došla jim skoro voda. Vydali se na cestu ke studni. Cestou si povídají. Malý princ bude mít výročí jeho příletu na Zem. Malý princ připravuje něco, o čem pilovat neví. Princ ho žádá, ať jde opravovat svůj stroj. Další večer se tu sejdou.  
Když pilot další večer přišel, viděl, jak malý princ seděl na zdi a povídal si s hadem. Malý princ si domlouval návrat na svoji planetu. Pilot byl smutný. Poté se malý princ nechal uštknout hadem a vrátil se zpátky na domů na svoji planetku. Malý princ nechal na Zemi svoje tělo a vrátil se ke své květině. Letec na něj bude celý život s láskou vzpomínat obzvlášť, když se podívá na hvězdy.
## Rozbor podle tabulky
## 1. část tabulky
- Téma a motivy
	- Téma
		- vykreslení vlastností lidí - negativních, jako je pijan, ale i kladných…naivní krásná duše prince – představa, jak by měl vypadat svět
	- Motivy
		- cesta, růže, liška, hvězdy, poušť, dětství, samota, zázrak, voda, pilot, kresba beránka
- Časoprostor
	- planeta Země, Sahara a 7 dalších planet a planeta malého prince - čas není přesně určen (1.pol. 20.st.)
- Kompoziční výstavba
	- chronologická linie, časté **retrospektivní** návraty v rozhovorech
- Literární druh a žánr
	- Literární druh
		- epika
	- Žánr
		- novela
## 2. část tabulky
- Vypravěč / lyrický subjekt
	- subjektivní dále převládá objektivní
- Postavy
	- **Malý princ** – čistota, nevinnost, citlivost, touha chápat svět srdcem
	- **Pilot** – autorovo alter-ego, dospělý, který v sobě znovu objevuje dítě
	- **Liška** – symbol přátelství a pouta
	- **Růže** – symbol lásky, marnivosti i křehkosti
	- **Had** – symbol návratu, smrti a přechodu do jiného světa
	- postavy na planetách = **alegorie lidských vlastností** (král = moc, domýšlivec = ješitnost, pijan = závislost,…)
- Vyprávěcí způsoby
	- dialogy, monology, autorovy úvahy
- Typy promluv
	- přímá řeč, vnitřní monolog, popis
- Veršová výstavba
	- není
## 3. část tabulky
- Jazykové prostředky, tropy a figury
	- jazyk spisovný  
	- styl umělecký
	- autobiografické prvky (autor dvakrát havaroval v poušti)  
	- jednoduchý jazyk  
	- monology  
	- metafory  
	- přirovnání  
	- personifikace
## Kontext autorovy tvorby
- - Proslavil se jako letec a autor cestopisů a románů o létání:
    - Země lidí
    - Noční let
    - Citadela (nedokončeno)
- V jeho dílech se často opakuje:
    - humanismus
    - zodpovědnost za druhé
    - hodnoty přátelství a odvahy
### Literární/obecně kulturní kontext
- Světová literatura 1. pol. 20. století
- období **válek**, krize lidských hodnot
- žánrově výjimečné: **pohádka s filozofickým přesahem**
- dílo má **nadčasové poselství** – oblíbené po celém světě