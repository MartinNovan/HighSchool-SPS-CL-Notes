# První pomoc
## Úvod
- Každé elektrické zařízení může při nesprávném nebo neopatrném zacházení způsobit úraz.
- Jak postupovat v případě úrazu elektrickým proudem?
## Postup při úrazu el. proudem
1. Vyproštění postiženého z dosahu elektrického proudu.
2. Poskytnutí 1. pomoci.
3. Přivolání lékaře.
4. Oznámit úraz.
### 1. Vyproštění postiženého
- Postižený obvykle zůstává ve styku s elektrickým zařízením (zdrojem úrazu) a proto úrazový děj pokračuje.
- Působením elektrického proudu vzniká u postiženého křečovité stažení svalstva a proto se obvykle nemůže sám vyprostit (např. nemůže se pustit vodiče, který svírá v ruce atp.).
- V okamžiku úrazu je postižený součástí příslušného proudového obvodu a proto jeho vyproštění musí být provedeno tak, aby nebyl následně vyvolán úraz zachránce nebo další osoby. 
- Přes nezbytnost rychlého zásahu je proto třeba rozvážně volit bezpečný způsob vyproštění postiženého. 
- Volba způsobu vyproštění je určena konkrétními místními podmínkami, polohou postiženého a elektrickými parametry zdroje úrazu. 
- Souběžně se zahájením vyproštění postiženého je třeba neodkladně uvědomit provozovatele příslušného elektrického zařízení o vzniku a místu úrazu (z důvodu zajištění nezbytných opatření k zamezení dalšího ohrožení osob, eventuálně zvířat a majetku). 
- Praktické možnosti způsobu vyproštění postiženého jsou:
	1. vypnutí přívodu elektrického proudu
	2. odtažení postiženého z dosahu elektrického proudu
	3. odsunutí zdroje úrazu (např. vodiče) z dosahu postiženého 
	4. přerušení přívodu elektrického proudu
#### Vypnutí přívodu el. proudu
- Představuje nejbezpečnější způsob z hlediska zachránce. 
- V případě, kdy je možné rychlé a bezpečné vypnutí elektrického zařízení bez dalšího ohrožení postiženého, je přednostně používán.
- V případě, že postižený je v poloze, kdy po vypnutí elektrického proudu a následném povolení křečovitého stažení jeho svalstva je nebezpečí jeho pádu z výšky (způsobení dalšího úrazu), je třeba nejdříve provést jeho zajištění proti pádu nebo volit jiný způsob vyproštění.
- Při úrazu el. proudem na zařízení nad 1000 V (VN, VVN a ZVN), je třeba do doby prokazatelného a jednoznačného vypnutí zařízení odpovědným pracovníkem, provádět vyproštění postiženého tak, že zařízení považujeme za zapnuté i přes neexistenci průvodních jevů zapnutého zařízení (elektrické výboje, křeče postiženého…).
- Důvodem je skutečnost, že při vzniku úrazu byl Iniciován poruchový stav na zařízení (zemní spojeni, zkrat atp.), který vyvolal působení příslušných ochran včetně vybavení vypínacích impulsů, ale následně může působit automatika opětného zapínání a zařízení může být znovu zapnuto, což by pří neopatrném postupu zachránce představovalo jeho přímé ohrožení. 
#### Odtažení postiženého z dosahu el. proudu
- je způsob vhodný v případě:
	- časové náročnosti vypnutí zařízení
	- neprokazatelnosti vypnutí zařízení 
	- nebo při poloze postiženého s možností vzniku dalšího úrazu pádem 
- Základní zásadou je podmínka, že zachránce se v žádném případě nesmí sám dostat do proudového obvodu stykem s vodičem nebo postiženým. 
- Nesmí přímo dotýkat těla postiženého, vlhkých částí jeho oděvu a zejména kovových předmětů.
- Pro zásah je vhodné vytvořit improvizovanou izolovanou plošinu, na které bude zachránce stát (např. suché prkno, bedna, koberec, pneumatika…). 
- V každém případě si zachránce chrání ruce podle možností vhodnou izolací (rukavicemi, suchým šatstvem, suchým ručníkem…).
- Doporučuje se provádět odtažení postiženého pouze jednou rukou. 
- Při úrazu na elektrickém zařízení nad 1000V (zejména při pádu vodiče VN, VVN) je nebezpečí vzniku krokového napětí. 
- Proto se zachránce přibližuje k postiženému drobnými kroky. 
- Další postup odtažení provádí tak, aby při pohybu překlenul nejmenší možný potenciálový rozdíl. 
#### Odsunutí zdroje úrazu z dosahu postiženého
- Je způsob vhodný zejména při nebezpečí vzniku krokových napětí a nebo opětného zapnutí zařízení působením automatiky.
- Odsunutí zdroje úrazu (např. vodiče) lze provést předmětem s dostatečnou izolací např. suchou dřevěnou tyčí, suchými hráběmi, provazem…
- Přístup ke zdroji úrazu volíme dle místních podmínek s maximálním využitím dostupných ochranných pomůcek (provizorních izolačních plošin, gumových přezůvek…).
#### Přerušení přívodu elektrického proudu
- je způsob vhodný k použití v případě časové náročnosti vypnutí a zejména technické možnosti přerušit přívod bez vlastního ohrožení úrazem. 
- Přerušení přívodu může spolehlivě provádět pouze pracovník s dostatečnou odbornou způsobilostí v elektrotechnice.
- Přerušení musí být provedeno nástrojem s dostatečnou izolační schopností (např. izolační kleště, sekera se suchým dřeveným topůrkem…). 
- Po přerušení je nezbytné zajistit živý konec zařízení (vodič pod napětím) proti samovolnému styku s přerušeným vodičem, kovovým rámem…
- Z hlediska polohy postiženého při použití tohoto způsobu platí zásady uvedené při způsobu  vypnutí přívodu elektrického proudu.
### 2. Poskytnutí první pomoci
- Základní zásada:
	- Pro správný postup při poskytování první pomoci a tím samozřejmě i pro přežití postiženého je nejdůležitější, jak závažně byly elektrickou energií postiženy dvě základní životní funkce:
		- dýchání 
		- srdeční činnost
- Úrazy elektrickou energií lze rozdělit:
	- Úraz elektrickým výbojem  
	- Úraz elektrickým proudem
#### Úraz elektrickým výbojem
- Je mžikový a proto nejsou přítomny špinavé křeče.
- Postiženo může být dýchání i srdeční činnost.
- I pří značné energii nemusí být popálení tělesného povrchu rozsáhlé ani nápadné, ale při tom není vyloučeno velmi těžké vnitřní poranění elektrickou energií.
- Úraz elektrickým výbojem o nízké energii může vyvolat jen přechodnou a většinou lehkou zmatenost, svalovou ochablost, pocit poruchy rovnováhy a někdy i přechodnou nepravidelnost jinak dobře hmatného tepu.
- Všechny tyto příznaky vyžadují kontrolu lékařem.
#### Úraz elektrickým proudem
- Pokud úrazový děj pokračuje a postižený zůstane ve styku s vodičem, je ohrožen i zachránce, pokud přijde do přímého styku s postiženým.
- Úraz elektrickým proudem se od úrazu elektrickým výbojem liší ve svých důsledcích:  
- I velmi nízké napětí může vyvolat poruchy srdečního rytmu, které se mohou objevit i s časovým odstupem.
- Napětí nižší než 1000V vede nejčastěji k zástavě srdeční činnosti nebo k těžké poruše srdečního rytmu. V první Fázi bývá dýchání ještě zachováno, ale je málo účinné.
- Vysoké napětí vede k zástavě dýchání. Oběhová zástava je většinou druhotná následkem dušení.
- Spínavé křeče, které prodlužují styk postiženého s vodičem, mohou vést k trhlinám svalů, zlomeninám obratlů páteře a dokonce i k zlomeninám dlouhých kostí končetin.
- Proud o vysokém napětí působí těžké a rozsáhlé popelení tkání, cév i nervů.
- Často dochází při vyproštění k pádu z výše nebo odmrštění. To může vést k dalším poraněním.
#### Postup při poskytování první pomoci po úrazu elektrickým proudem
- Zjistíme zdravotní stav postiženého podle důležitosti příznaku:
	- je postižený při vědomí?
	- dýchá?
	- je dýchání dostatečné?
	- je hmatný tep na krční tepně?
- Celé vyšetření by nemělo trvat déle než 5 sekund.
- Další postup:    
	- jsou zlomeny kosti končetin?
	- je podezření na poranění páteře?
	- jsou jiná poranění, která je nutno ošetřit před příjezdem zdravotníků?
##### Postižený je při vědomí
- zkontrolujeme ostatní poranění
- průběžně kontrolujeme stav vědomí
- zajistíme odbornou pomoc 
- setrváme u postiženého 
##### Postižený je v bezvědomí a dýchá
- postiženého uložíme do zotavovací (stabilizované) polohy na boku 
- přivoláme odbornou pomoc
- zkontrolujeme ostatní poranění 
- průběžně kontrolujeme tep a dýchání
- setrváme u postiženého 
##### Postižený je v bezvědomí, nedýchá, ale tep je hmatný
- postiženého uložíme rovně na záda
- zakloníme hlavu a předsuneme dolní čelist
- zahájíme umělé dýchání z plic do plic frekvencí 10 až 12 krát za minutu
- opakovaně kontrolujeme tep
- zajistíme odbornou pomoc
##### Postižený je v bezvědomí, nedýchá, a tep je nehmatný
- postiženého uložíme rovně na záda
- zakloníme hlavu a předsuneme dolní čelist
- zahájíme umělé dýchání v kombinaci s nepřímou masáží srdce do příjezdů zdravotníků 
- zajistíme okamžitě odbornou pomoc
### 3. Odborné lékařské vyšetření
- I v případě, že se u postižený neprojevují žádné důsledky úrazu elektrickým proudem, odvedeme postiženého k lékaři.
- Důvodem mohou být skrytá vnitřní zranění, která se mohou projevit s časovým odstupem.
### 4. Oznámení úrazu elektrickým proudem
- Každý úraz elektrickým proudem je nutné nahlásit:
	- nadřízenému
	- policii
	- …