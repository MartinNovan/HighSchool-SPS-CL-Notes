# Literární druhy a žánry, literární formy
## Literární druhy a žánry
### Epika
-  má děj (vypráví autor nebo postavy)
- I. velké žánry:
	- **epos**: rozsáhlá veršovaná skladba
		- hrdinský, historický, duchovní
	- **epopej**: řada propojených eposů
	- **román**: dělení podle času, tématu a formy
		- čas: např. historický, utopický, válečný
		- téma: např. psychologický, detektivní, sci-fi
		- forma: např. epistolární
	- **legenda**: o životě světce
	- **kronika**: chronologický sled dějin
- II. střední žánry:
	- **povídka**: kratší než román, jednoduchý děj
	- **novela**: rychlý spád, často nečekaný děj
	- **pohádka**: ústní lid. slovesnost, dobro vítězí
	- **báje** (mýty): vznik světa, bohové atd.
- III. drobná epika:
	- **bajka**: alegorie (jinotaj) - zvířata jako lidé
	- **anekdota**: nečekaná a komická pointa
### Lyrika
- pocity, nálady (většinou monolog autora)
	- dělíme na: milostnou, přírodní, občanskou, reflexivní
- **píseň**: prosté vyjádření, ke zpěvu, lidová X umělá
- **elegie**: žalozpěv, tématem je ztráta (často nakonec smíření)
- **epitaf**: náhrobní nápis
- **epigram**: krátká satirická báseň, zakončená pointou
- **sonet** (znělka): nejrozšířenější pevná forma lyrické poesie
- **balada italská a francouzská**: milostná báseň
### Lyrickoepické žánry
- objevuje se lyrika i epika
- **balada**: veršovaná skladba, pochmurná, končí tragicky
- **romace**: milostná veršovaná skladba se šťastným zakončením
- **básnická povídka** (poema): veršovaná, událost ze života
### Drama
- scénické provedení (jednání a rozhovory postav, režie)
- **tragédie** (truchlohra): vážný obsah, hrdina podléhá
	- expozice, kolize, krize, peripetie, katastrofa
- **komedie**: karikatura skutečnosti, humor, šťastný konec
- **tragikomedie**: vážný děj → šťastný/humorný konec (a naopak)
- **fraška**: lidová hra, jednoduchý děj, výsměch nedostatkům lidí
- **činohra**: volnější žánr, vážný děj, obyčejní lidé a běžné situace
- **opera**: hudebně dramatický žánr, text (libreto) + hudba
- **revue**: spojení kabaretních čísel, často hudba a tanec
- **muzikál**: uplatňuje mluvený projev, zpěv, tanec i hudbu
- **melodram**: mluvený přednes doprovázený hudbou
## Literární formy
### Poesie
- **verš**: obvykle řádek básně
- **stopa**: 2-3 slabiky, opakující se v řadě veršů (jako těžké a lehké doby)
- → prozódie (např. sylabotonický systém: daktyl, trochej, jamb nebo volný verš)
- **rým**: např. sdružený, střídavý, obkročný, postupný, tirádový
- **sloka** (strofa): určuje počty veršů/slabik ve
- **skupině** (“odstavci”), např. tercína, hexametr, blankvers
### Próza
- **stavební jednotky**:
	- slovo, věta, odstavec
	- kapitola, díl, kniha, cyklus
- **hlavní prozaické žánry**:
	- povídka, novela, román, esej, ...
## Skladba a rozbor poesie
- Poesie: dílo psané v rytmicky a melodicky organizované řeči
	- základní jednoty: stopa, verš (rým), sloka
### Stopa
- **menší úseky verše** (2-3 slabiky), opakující se v řadě veršů (záměr autora).
- mají dvě části:
	1) Těžká doba (teze), přízvučná slabika (–)
	2) Lehká doba (arze), nepřízvučná s. (U)
- organizace stop (zejm. teze a arze) ve verši = **prozódie**
### Verš
- **jeden řádek básně**
- 3 (+1) základní **prozodické systémy** (druhy verše):
	1) **Sylabický systém** (důležitá je jen slabika)
		 - ve všech verších stejný počet slabik
	2) **Tónický systém** (důležitý je jen přízvuk)
		 - ve všech verších stejný počet přízvučných slabik
	3) **Sylabotónický** (důležité jsou přízvuky i slabiky)
		a) Trochej = dvouslabičná stopa, obvyklá ve starší lit.
		 - opakuje se dvojice: těžká a lehká doba (– U)
		 - “Vel.ké, ši.ré, rod.né lá.ny”
		b) Jamb = dvouslabičná stopa, pro č.j. nepřirozená
		 - opakuje se dvojice: lehká a těžká doba (U –)
		 - “Za tro.chu lás.ky šel bych svě.ta kraj”
		 - “Byl pozd.ní ve.čer – prv.ní máj”
		c) Daktyl = tříslabičná stopa, velmi hojná
		 - opakuje se trojice: těžká, lehká, lehká (– U U)
		 - “Pro nás švih bi.čem a ko.nop.nou šňů.ru”
		 - “Hra.dis.ko si.vé a vy.so.ké”
	4) **Volný verš** - důležitá pouze melodie verše
		 - obvykle nemívá interpunkci ani se nerýmuje
### Rým
- zvuková shoda slov nebo jejich částí
- základní prvek veršové výstavby
- Příklady rýmů:
	- rým jednoslabičných slov - pán / lán
	- rým jednoslab. a trojslabičných slov - smích / v ulicích
	- rým trojslabičných slov - radosti / žádosti
- Význam rýmu:
	- napomáhá **rytmu**
	- napomáhá **eufonii** (libozvučnosti)
	- napomáhá **významové výstavbě básně**
		- tzv. rýmy významotvorné a vycpávkové
- Asonance
	- není rým; shoda pouze koncových samohlásek
- Druhy rýmu:
	1) Sdružený (aabb)
		Velké, širé, rodné lány,
		jak jste krásny na vše strany,
		od souvratě ku souvrati
		jak vás dnes to slunko zlatí!
	2) Střídavý (abab)
		Co mělo přijít, stalo se jen zpola.
		Létat mne ve snu ptáci učili –
		padat už ne: hle, Ikarova škola.
		Banální výhry. Krásné omyly.
	3) Obkročný (abba)
		Nic, tato pěna, cudný rým,
		jen, abych vytkl hlavní body,
		tak mizí střemhlav na dně vody
		houf sirén, jenž si ztropil šprým.
	4) Postupný (abc abc)
		Mládí už je fuč,
		dávno nejsme kluci,
		co nám život dává?
		Semtam ňákej puč,
		ňákou revoluci,
		žádná velká sláva.
	5) Tirádový (aaaa)
		Slípka opustí můj hřád
		koně začnou v stáji ržát
		pyšní jsou a nadutí, kamna hřát
		ale pořád při chuti, stuhy vlát
	6) Přerývaný (abcb)
		Beruško,
		půjč mi jednu tečku!
		Třeba tu,
		co máš na zadečku.
### Sloka (strofa)
- dělení básně do menších celků
	- graficky podobné odstavcům
	- obvykle čtyřveršové (max. 14veršové)
	- mohou být nepravidelné
- Dělení do slok probíhá např. na základě:
	- významu (obsahu), rytmu (metrum)
	- intonace (zvuková podoba)
- Příklady typů slok (strof):
	1) Tercína - tři (desetislabičné) verše
	2) Ritonel - první verš je poloviční
	3) Hexametr - šest daktylských stop
	4) Blankvers - 10slabičný jamb (nerým.)
## Jazykové prostředky
- přenáší význam slova (na jiný předmět, než je obvyklé; mění se tím původní význam a vytváří se nevšední spojení)
- tropy dělíme do dvou skupin - metafora a metonymie
- Výběr a užití jazykových prostředků = jazykový styl (ten studuje věda stylistika)
### Tropy
#### Metafora
- přenášení významu na základě podobnosti spojovaných slov např. tvaru/struktury (zub pily), rozsahu/množství (kapka štěstí), funkce (hlava rodiny), místa/polohy (čelo postele)
- **Personifikace** 
	- zosobnění (věc se stává živou), 
	- světlo pláče
- **Synestézie** 
	- vjem původního smyslu je vyvolán jiným smyslem 
	- slyším čerň písmene (slyšení barev), viděn byl zvuk (vidění zvuků)
- **Epiteton** 
	- básnický přívlastek, výslovně pojmenovává vlastnost jména
	- epiteton stálý - otřelé, ustálené spojení (zelený háj)
	- epiteton zdobný - vyzvednutí významu slova (smaragdová tráva)
- **Oxymóron** 
	- spojení dvou vylučujících se jevů (protiklad) 
	- ztrhané struny zvuk, mrtvé milenky cit
- **Přirovnání**
	- obvykle se slovem “jako”, někdy bez 
	- krásná jako kvítka na džbánku; jdou světem, (jako) polní lilie
#### Metonymie
- spojení na základně souvislosti, např. místně, časově, zvykem apod; nespojuje vzdálené jevy (jako metafora), ale obvykle jevy blízké; např. dělá mozoly (“pracuje”), čteme Vančuru (“Vančurovy knihy”) 
	- Uprostřed noci stojí dům, šedesát oken propadlo snům... (okna = lidi)
- **Synekdocha** 
	- zaměňuje část za celek a opačně (snědla to jeho čelist), nadřazenost a podřazenost (vydělat si na chleba - živobytí obecně), singulár a plurál (zaplatí to daňový poplatník - všichni poplatníci
- **Hyperbola** 
	- nadsazené pojmenování (sto roků v šachtě žil)
- **Litotes** 
	- oslabené pojmenování (nejsem nespokojen = jsem spokojen)
- **Eufemismus** 
	- zjemnění pojmenování (zesnul = zemřel) + Perifráze - opis, vystihující jev nebo děj pomocí typických znaků; „bude růst nade mnou tráva“ (zemřu); nosit parohy (být podváděn)
- **Ironie** 
	- vtipné vyjádření pomocí slov s opačným významem (to se ti povedlo), vystupňovaná ironie = sarkasmus
### Figury 
- slovní konfigurace, nemění se význam slov
	- opakování, seskupování a zvýšování hudebnosti slov
#### Hromadění hlásek
- **Aliterace** - opakování počátečních hlásek (potkal potkan potkana...)
- **Zvukosled** - organizované opakování hlásek (k vytváření rytmu)
	- **onomatopoie** (zvukomalba) - opakování hlásek simulující reálný zvuk 
		- drnčí, drnčí zvonek; listí šustí a svistí; obecně libozvučnost = eufonie
	- **paranomázie** - jedn. opakování počátečních morfémů (rejdivý rej)
#### Hromadění slov
- **Anafora** - opakování slov na začátku verše (vzdy veselo bylo / vždy vesele je)
- **Epifora** - opakování slov na konci verše (chodím přes lesy / ach ouvej, přes lesy)
- **Epizeuxis** - opakování slov za sebou (ke kořenům / ke kořenům musíme jít)
- **Epanastrofa** - opakování slov na konci jednoho a na začátku druhého verše
- **Antiteze** - příměr protikladem (to neletěla mračna / to hlouček utíkal)
#### Hromadění významů
-  **Pleonasmus** - vyjádření (zcela) zřejmé skutečnosti (nasadil si klobouk na hlavu)
- **Tautologie** - ta samá skutečnost je pojmenována různými slovy (věčně a navždy)
- **Gradace** - stupňování významů (pochod, útok, vítězství, sláva!); opak antiklimax
#### Odchylky od syntaktické stavby
- **Polysyndeton** - nadbytečné množství spojek; opak **asyndeton** (chybí spojky)
- **Elipsa** - vynechání části výpovědi (aby tě čert); nedokončená výpověď s trojtečkou (jako otevřená možnost) = **apoziopeze** (proboha, co jsi to... udělal)
- **Anakolut** - vybočení z větné vazby (Kluci ráno, když přišli domů, byla jim zima)
#### Řečnické figury
- **Řečnická** **otázka** - otázka neočekávající odpověď (je zřejmá z kontextu)
- **Apostrofa** - řečnické oslovení neživého objektu nebo nepřítomné osoby  
## Odchylky od pravidelné větné stavby
### Anakolut 		
- vyšinutí (vybočení) z větné stavby
- Část věty nenavazuje syntakticky správně na část předcházející. Například vytvoříme delší souvětí s vloženými větami, a pak zapomeneme, že se nám v nich musí shodovat podmět s přísudkem. Nemusí se to ale týkat jen shody podmětu s přísudkem. Použijeme například špatný tvar vztažného zájmena, příp. podstatné jméno v nesprávném pádě.
- “Člověk, když není opatrný, hned se mu něco ztratí.”
	- Správně: “Člověku, když není opatrný, se hned něco ztratí.”
### Zeugma 		
- zanedbání dvojí vazby
- Odchylka spočívající ve spojení souřadných členů vazebným vztahem patřícím jen k jednomu z nich.
- “Žádáme cestující, aby pro příchod a odchod k vlakům na třetím nástupišti použili podchod.” 
	- Správně: “...odchod od vlaků”; “...a odchod od nich” apod.
- Národ chtěl a volal po nové vládě. 
	- Správně: “Národ chtěl novou vládu a volal po ní.”
### Kontaminace
- křížení vazeb
- Vznik nového slova (slovního spojení; zpravidla nesprávného) mechan. spojením, křížení dvou významově blízkých výrazů.
- “cenit si něčeho” -> “cenit si něco/vážit si něčeho”
- “všímat něco” ->“všímat si něčeho/vnímat něco”
- “zmínit něco” -> “zmínit se o něčem” (z ang.)
- “diskutovat něco” -> “diskutovat o něčem” (z angl.)
### Atrakce 		
- skladební spodoba
- Spodoba sousedn. slov, kterou vzniká nesprávná ustálená vazba.
- “Spoustě lidem to vůbec nevadilo.” - “spoustě lidí”
- “Kvůli nedostatku bylinkám jsme ...” - “nedostatku bylinek”
## Jazykové prostředky v próze
### Automatizované výrazy
#### Souslovná pojmenování a frazémy
- Frazém = ustálené spojení slovních tvarů slov s vlastním významem. Jedná se například o sousloví, rčení, pořekadlo, přirovnání či přísloví (např. hrát důležitou roli, korunovat úspěchem, mít význam, mít na svém kontě, připsat k dobru atd.)
#### Zobecnělé výrazy místo konkrétního pojmenování
- činitelé, jednatelé, pozorovatelé, davy, masy, veřejnost, zodpovědná místa atd.
#### Floskule a klišé
- Floskule = slohově nadnesený nebo jen obecně platný, ale neprocítěný (prázdný) obrat, rčení, průpověď či fráze. Jedná se o výrazy, které nadužíváním ztratily životnost a obsah. (např. stalo se, co se stalo; vysílat signál; základní pilíř něčeho apod.)
- Klišé = zcela obvyklé, nekreativní a mechanické využívání jazykových prostředků. (zdraví je základ; vzdělání je priorita; moudrost starých lidí; krása mládí apod.)
### Aktualizované výrazy
#### Expresivní a emocionální jazykové prostředky
- např. vekslák. vytrubovat do světa
#### Dvojznačná a mnohoznačná pojmenování
- např. být na koni, hrát prim
#### Nespisovná slova - obecná čeština, slang, argot
- Slang = jazyk určité společenské či profesní skupiny
	- (např. úča - učitelka, komp - počítač, kule - pětka apod.)
- Argot = jazyk deklasované společenské vrstvy (např. kriminální, drogové apod.)
	- (např. peří - pervitin, tác - tisíc, čórka - krádež, flojd - policista)
#### Obměněné frazémy
- např. prolomit ledy nepřátelství, raketový pád
## Jak rozebírat text
- Při rozboru textu pracujeme se 3 základními jazykovými rovinami:
	1. Stylistika - celková koncepce textu (obsah, forma)
	2. Syntax - skladba částí textu (seskupování slov a znaků)
	3. Lexikum - stavební jednotky textu (jednotlivá slova)

### Co hodnotíme v stylistické rovině
1. Funkční styl: 
	- prostěsdělovací, odborný, publicistický, umělecký, řečnický, administrativní
2. Slohový postup: 
	- informační, vyprávěcí, popisný, charakterizační, výkladový, úvahový
	- $+$ způsob vypravování (u vyprávěcího postupu): ich-forma / er-forma
3. Použitý jazyk
	- **spisovný**: knižní (starší jazyková norma) / spisovný jazyk (současná jazyková norma) / hovorová čeština (ústní spisovná komunikace s drobnými odchylkami od normy)
	- **nespisovný**: obecná čeština (nespisovné výrazy) / dialekt (nářečí) / slang (mluva určité sociální skupiny) / argot (jazyk deklasovaných soc. skupin)
4. Členění textu
	- kapitoly (např. v knize) a oddíly (např. nadpisy v odborném textu): označené/neoznačené, pravidelné/nepravidelné, dlouhé/krátké
	- odstavce či strofy (u básní): pravidelné/nepravidelné
		- je členění závislé na obsahu? (např. podle oblastí přímé řeči)
		- sleduje nějaký účel, má nějaký systém? (např. estetický)
5. Koncepce textu
- hodnotíme dílčí prvky výstavby textu a jejich poměr v textu:
	- např. objevuje se spíše popis / charakterizace / dialogy / vnitřní monology / tabulky / grafy
- hodnotíme typografii a různá zvýraznění v textu, případně užívání symbolů či značek
### Co hodnotíme v syntaktické rovině
1. Délka souvětí: složitá, rozvitá souvětí / jednodušší stavba vět (a v jaké situaci? – např. u přímé řeči nebo v rámci popisu)
2. Pravidelnost větné stavby: pravidelný slovosled / nepravidelný, slovosled, tj. s odchylkami (příp. v jakých úsecích textu?)
3. Netypické větné konstrukce (např. užívání neslovesných vět: „Pozor!“)
4. Hutnost vyjadřování (zejm. návaznost a kompaktnost textu)
	- užíváním spojek – nedměrné / oslabené (polysyndeton/asyndeton)
	- zvyšování hutnosti textu užíváním specifických slovních druhů
		- (např. přechodníky, neshodné přívlastky, složité vazby)
### Co hodnotíme v lexikální rovině
1. Konkrétní slova: archaismy (zastaralá slova), neologismy (novotvary), frazémy (ustálená spojení), vulgarismy, expresivita (citové zabarvení)
2. Tvary slov: deminutiva (zdrobněliny – např. chlapeček), augmentativa (zveličení – např. chlapák), přechodníky (např. přijdouc, získavše, jsouce), infinitivní koncovky (např. dělati, péci), jmenné tvary (např. mlád)
3. Umělecké jazykové prostředky: tropy a figury
## Historický přístup k dramatům
- drama → se vymezuje jako druh vedle prózy a poezie + zároveň má své žánry (podle nich ho členíme) 
**žánr – proč je tak důležité ho určit?** 
- není to jen otázka formální potřeby třídění → v žánru hledáme klíč k pochopení textu z hlediska konvencí a norem (např. žánr měšťanské tragédie se hrál jen v určité době, byl přelomový X dnes je zastaralý, při jeho inscenování bychom měli znát pravidla) 
- s určením žánru → čtenář/divák spojuje určité očekávání, může být vodítkem ve výběru/pochopení 
- žánry se vyznačují společnými znaky → tematickými, kompozičními a formálními 
- vždy vychází z kontextu literatury dané doby → žánry jsou proměnlivé, vlivem vývoje dramatu se mění 
- postupně vzniká žánrová synkreze = mísení žánrů 
**historické žánry dramatu** → takové žánry dramatu, které jsou už vývojově uzavřeny (již nevznikají) a jsou vázány na určitá historická období divadla → atellana, satyrské drama, sanskrtské drama, kabuki, liturgické drama, mysterium, mirákly, commedia erudita…  
- určuje žánry a formy v rámci literárního/divadelního vývoje a hledá mezi nimi příbuznost či rozpory 
### Starověké Řecko
- kolébka dramatu 
- základní žánry tragédie a komedie definoval Aristoteles (348-322 př. K.): Poetika = první teorie dramatu 
- řecká tragédie (od 6. stol. p. K.) 
	- z písní na oslavu boha Dionýsa (dithyramby) → postupně zapojen dialog sboru a sóla zpěváka, oddělení sólových herců (postavy dramatu) → rozvoj dramatických situací, konfliktů a dějů 
	- typické: touhám hrdiny se staví do cesty překážky → vzniká tragické utrpení = vzbuzuje strach a hrůzu 
	- Aristoteles: „Tragédie jest napodobení děje vážného a uceleného, určitý rozsah mající, řečí vyzdobenou v jednotlivých částech různým druhem ozdob, ve formě jednání, nikoliv pouhého vypravování; napodobení, jež soustrastí a strachem působí očištění takových vášní.“ 
	- očištění (katarze) → vzniká díky soucitu (ideální, když do neštěstí upadne člověk, který není ani moc dobrý, ani zlý → bázeň budí to, že by podobný osud mohl potkat i nás) 
	- představitelé: 
		- AISCHYLOS: Peršané, Prosebnice, Sedm proti Thébám, Oresteia 
		- SOFOKLÉS: Král Oidipus, Antigona 
		- EURIPIDES: Medea, Prosebnice, Trójanky, Elektra, Ifigénie v Aulidě, Bakchantky 
- řecká komedie (5. stol. p. K.) 
	- z řeckého komoidia – zpěv veselého průvodu (rituální) → při průvodu na počest boha Dionýsa 
	- nevážný obsah, většinou se šťastným koncem či smírným vyzněním 
	- zobrazuje konflikt, který vznikl na základě hlouposti, vyvolává smích → znak spoluviny 
	- Aristoteles: „Komedie jest napodobení lidí chatrnějších, nikoliv však úplně špatných; směšné jest jen částí ošklivého. Směšné jest totiž jakási chyba a šereda, nepůsobící bolest ani škodu, např. směšná maska jest cosi škaredého a zkrouceného, ale bolest nepůsobí.“ 
	- nečerpá z historie či mytologie, ale z každodenní reality, postavy z prostého prostředí - fabuli komedie tvoří rovnováha, ztráta rovnováhy a nová rovnováha - 
	- členění: stará komedie (politická)
		- ARISTOFANES: Lysistrata, Vosy, Mír, Oblaka střední komedie 
		- ANTIFANÉS: Hrubián nová komedie 
		- MENANDROS: Čí je to dítě?, Sudiči, 
### Starověký Řím
- latinské překlady řeckých dramat + původní tvorba 
	- římská tragédie → na ústupu → především: SENECA: Medea, Trojánky, Féničanky
	- římská komedie → častější (společnost chce zábavu) – PLAUTUS: Amfytrion, Komedie o skříňce, Chlubivý vojín; PUBLIUS TERENTIUS AFER: Kleštěnec, Formio 
### Středověk
- nová divadelní kultura bez vazby k antice → vychází z křesťanství a jeho církevních obřadů 
- od 6.–7. st. → kláštery se staly novými centry kulturního života a do liturgických obřadů a bohoslužeb pronikají divadelní prvky → postupně vznikají liturgická dramata (snaha dát aktivní výraz náboženské víře) 
	- 1. fáze: 9.–10. st. (počátky) 
		- do mše vsouvány zpívané tropy a sekvence → přerůstají v antifony = středně dlouhé zpívané a hrané scény 
		- původní jazyk = latina, náměty: situace a příběhy evangelií (obřady církevního roku) 
			- velikonoční tropy – téma zmrtvýchvstání – 930: Koho hledáte? – nejstarší dochovaná hra ze Sankt Gallen (dialog andělů a žen u Kristova hrobu, začíná otázkou andělů Koho hledáte?), Hra o vzkříšení Pána
			- vánoční tropy – téma Kristova narození – Hry o Ježíšově narození (ze St. Martial v Limoges) 
	- 2. fáze: 11.–13. st. – liturgické hry 
		- termín zaveden až v 19. stol., ve středověku označení ordo (řád), officium (služba), ludus (hra), miraculum (zázrak), mystérium (tajemství) či representatio (představování) 
		- součást bohoslužby, přiblížit ji věřícímu = předvedení a komentování Bible a teologických myšlenek 
		- nejprve v latině, později jazykově smíšené, 1350-1550: nakonec v národních jazycích 
		- tematické třídění: 
			- velikonoční hry – frekventované, o vzkříšení Ježíše: Vzkříšení Lazara, Hry tří Marií 
			- vánoční hry – méně oblíbené: Adorace pastýřů, Hry tří králů, Vraždění neviňátek 
			- adventní hry – hrány 4 týdny bezprostředně před Vánoci (rozjímání): Hra o Posledním soudu 
			- hry s náměty ze Starého zákona – 1150: Hra o Adamovi (části O Adamovi a Evě, O Kainovi a Ábelovi a O prorocích, řada postav předpovídá příchod Krista), Hra o Danielovi 
			- hry o skupinách světců – hagiografické (životopisné) – Marie Magdalena, Mikuláš, Štěpán, Jiří, Dorotea 
			- hry s neliturgickými tématy – obecnější teologická témata: 1395: Hra o Grizeldě, 1493: Hra o obléhání města Orleáns, 1513: Ordo virtutum (o boji božských ctností s ďáblem o váhající lidskou duši) 
			- cykly her – slavnosti – Anglie – Yorský cyklus (48 her), Chesterský cyklus (24 her), Wakefieldský cyklus (32 her), Cyklus her z města N (42 her) 
			- laudi – mystické chvalozpěvy na Boha s lyrickou částí → Ital Jacopone da TODI - divadlo se vzdaluje církvi X ta ho ale nikdy z chrámů nevykázala, jen se přeneslo mimo kostel 
	- 3. fáze – náboženské drama 
		- hráno na veřejných prostranstvích (náboženské, ne liturgické = není součást bohoslužeb) 
		- autoři: mniši i vzdělaní lidé → směřování k realismu a humoru (často postavy odpozorované ze současnosti) 
		- pašijové hry, pašije (z lat. passio = utrpení) – náboženské latinsky psané hry, čerpající z evangelií (zatčení, vyšetřování, mučení, odsouzení a zmrtvýchvstání Ježíše Krista), doplňovány vážnými i komickými epizodami 1160: Hra o Antichristovi (před zmrtvýchvstáním Krista se šalebník pokouší zmařit Kristovo poslání), 13. st.: Pašije z Tours a Rouenu, 1547: Pašije z Valenciennes Arnoul GRÉBAN – 1450: Pařížská pašijová hra, 1452: Skutky apoštolské Jean MICHEL – 1486: Pašijová hra 
		- mystéria (mystery play) – o Kristově smrti a vzkříšení (= obraz vykoupení člověka z jeho hříšnosti) O Adamovi a Evě, 1536: Skutky apoštolské v Bourges → 1548: církev → zákaz pořádání mysterií 
		- mirákly (miracle play) – divy a zázraky Panny Marie a světců, psány v národních jazycích Jean BODEL – 1200: Hra o svatém Mikuláši RUTEBEUF – 1261/1279: Mirákl o Theofilovi 
		- sottie (Svátek bláznů) – náboženské hry s nevážnými prvky ve Francii (les sots = blázni), provozují je „bratrstva bláznů“ (nižší klér mohl zesměšňovat nadřízené a církev = společensko-politická satirická fraška) Pierre GRINGOIRE – 1512: Sottie krále bláznů (pro Ludvíka XII., aby zesměšnil papeže Julia II.) 
- od 11. – 12. st.: 
	- vývoj žánrů světského dramatu = nové útvary (nesou dramatický konflikt) - vážné, nikoli tragické ladění, uvolněná dramatické kompozice (spíše epičtější), naivně historická optika 
	- 1. fáze 
		- dramatický monolog – postava vypráví příběh (komická témata); hlavně Francie (oblíbená postava Bretonce, který se zesměšňuje), nebo lazebník/mastičkář 
		- dvojmonolog – Dva zavšivení mamlasové (herec se chvástá, pomlouvá kolegu, ten mu to vrací) 
		- fablely (fabliau) – posměšná, hrubá hra, žertovný námět (chytrost jednoho vyniká nad nešikovností druhého, erotická zápletka), např. Francie – O třech slepých mládencích 
		- veselá kázání (le sermon joyeux) – karikatura kázání, např. Kázání o sv. slanečku 
	- 2. fáze – od 13. st. → složitěji komponované hry 
		- pastorály – milostné příběhy venkovanů uprostřed idylické přírody Adam de la HALLE – 1276: Hra v loubí, 1275/1284: Hra o Robinovi a Marion 
		- morality (morality play) → 14.–16. st., mravoučný vážný žánr, postavy ztělesňují pojmy a neřesti, řeší teologické i etické spory = návod, jak žít (boj dobrých a špatných vlastností + alegorický děj) 
		- Sponsus (nejstarší latinsko-francouzská moralita o pannách moudrých a pošetilých) 
		- Anglie – velmoc žánru → anonymní hry – 1400: Pýcha života, 1425: Hrad Vytrvalosti (hrdina Lidský rod je zmítán neřestmi, klid najde na Hradě Vytrvalosti, nechá se ale zlákat Žádostivostí po majetku, končí špatně, dostane ho Smrt, ale Bůh mu odpouští), 1470: Lidstvo John RASTELL – 1518: Čtyři živly 
		- Francie – až po roce 1450, tematická různorodost Nicolas de la CHESNAY – 1507: Odsouzení Hostiny – o přežírání: Hostina k sobě pozve dámy Zábavnou, Lakotu, Mlsalku a Závislou a pány Kratochvíla, Přípitek, Zdravíčko, vydá je všanc Mrtvici, Dně a Žloutence, kdyby nezasáhla Zkušenost a sluhové Střídmost, Odříkání, Klystýr a Pilulka, dopadli by zle 
		- alegorie – vážnější podoba morality, přelom 15/16. stol.: Kdokoli (Everyman/Elckerlijc) – nejdřív Anglie, později Německo (Jedermann, Kdokoližvěk), zachycuje setkání člověka se smrtí uprostřed životního shonu 
		- fraška – nejoblíbenější žánr = komediální zpodobnění epizod všedního měšťanského života 
		- kratší, spád, více míst a časů, humor, námětově odraz doby a lidské nedokonalosti (nevěra, pře, šejdířství, pokrytectví), komické typy (chvástavý zbabělec, lakomec, klepna, mazaný sluha, kecal…) 
		- Francie – Sluha a slepec (darebák oklame slepce břichomluvectvím, okrade ho a zbije), Fraška o kádi (o zlé ženě a utlačovaném manželovi), Fraška o paštice a dortu, O mistru Pathelinovi (podvodný advokát ošidí kupce, poté je sám ošizen jiným sedlákem, jehož hájil proti obvinění z krádeže ovcí) RUTEBEUF – Mastičkář (rýpe do mnichů a řádů) 
		- Anglie – John HEYWOOD – 1530: Johan Johan (manžel zesměšňovaný ženou a jejím milencem – knězem, oba je vyžene a dělá si o ně starosti), 1533: Hra o počasí, 1533: Hra o lásce 
		- Německo – fraška v podobě masopustní hry (lidové radovánky předcházející půstu), náměty: nevěra, žranice, manželské hádky, erotické výjevy, soudní scény… Hans ROSENPLUT – Masopustní hra o Turkovi Hans SACHS (200 her) – Blázni v lázni, Chtěl vysedět telata, Potulný scholár a zaklínač ďábla
### Renesance
- především Itálie, Anglie (+ Španělsko) – osobité pojetí dramatu 
- Itálie – obnovení tradice antického divadla, snahy vzkřísit žánry antického dramatu (1498: latinské vydání Aristotelovy Poetiky → vyvodili závěry pro dramatickou tvorbu a jednoty) 
- rozvoj komedie – tzv. commedia erudita (učenecká komedie) Nicollo MACHIAVELLI – Mandragora, Bernardo Dovizi da BIBBIENA: Komedie o Calandrovi, RUZZANTE – Komedie o lásce, Pietro ARETINO – Pokrytec, Filozof, A. F. GRAZZINI – Pobožnůstkářka 
- další oblíbené žánry: commedia dell‘ arte (improvizovaná komedie), pastorála 
- tragédie – ne tak oblíbeny X vedlejší produkt snahy o jejich rekonstrukci – opera (nový druh divadla) 
- Anglie – období vlády Alžběty II. – tzv. alžbětinské drama 
- antické prvky zprostředkované italskou renesancí se prolínají s tradicí domácího středověkého divadla = odlišné pojetí dramatické stavby, stylu i dramatických žánrů (otevřená forma s uvolněnou kompozicí, s fabulační vrstevnatostí, negace tří jednot, mísí se vysoké a nízké (postavy, situace a děje), tragická a komická poloha, dramatická, verš se střídá s prózou) 
- vrchol = tragédie – člení se podle námětu či tématu → mstitelská (KYD: Španělská tragédie), tragédie moci (SHAKESPEARE: Macbeth), tragédie vášně (Shakespeare: Antonius a Kleopatra, Othello) 
### Barokní a klasicistní drama 
- od 20. let 17. stol.: Francie – klasicistická doktrína – vyžaduje pevný a jednotný řád 
- umělecká pravidla → odvozena zejména z Aristotela (dogmaticky proměněny v závazné estetické normy) 
- 1630-1640: prosazování pravidel pravidla tří aristotelských jednot → moderní tragédie po vzoru antiky = jednota děje (potlačit rozmanitost), jednota času (jeden den), jednota místa (neměnit dějiště) → zabránit, aby se dramatický zájem tříštil pravidlo slušnosti a vhodnosti → 1630: neukazovat, co by uráželo vkus (hrubá slova, pojmenování částí těla, smyslnost a sexualitu, cizoložství, incest, erotické sny, city, polibky, znásilnění, impotenci, prostituci, homosexualitu…) + zákaz předvádět fyzické činnosti (šermování, políček), možná jen sebevražda 
- 1635: Francouzská akademie – tzv. Chapelainův kroužek (5 dramatiků psalo hry a soudili texty jiných autorů) 
- Nicolas Boileau – 1674: Umění básnické (L’art poétique) → pravidla klasicistické literatury ve verších 
- přísná hierarchie a formální i obsahová určenost literárních druhů a žánrů: vysoké (tragédie, óda, epos) – vznešené zobrazování jednání urozených lidí → tragédie hlavní žánr nízké (bajka, satira či komedie) – jednání lidí neurozených, komické 
- mísení a slučování „vysokého“ a „nízkého“ → nepřípustné 
- výsledek = dvorské divadlo pro počestné/urozené (šlechtu, úřednictvo a měšťany) + reprezentaci státu 
- náměty z antiky či historie, děj, postavy a jejich jednání odpovídají zásadě pravděpodobnosti, 5 aktů, dodržování dramatických jednot (místa, času a děje) Pierre CORNEILE – Cid, Horatius, Cinna, Polyeuktos = tetralogie veleděl → mladí lidé vystaveni vážným otázkám, překážkám při realizaci svých záměrů Jean RACINE: Berenika, Faidra 
- komedie → MOLIERE = převaha smíchu kritického, satirického 
### Romantická a postromantická tragédie 
- romantické drama → vymezuje se vůči klasicismu, vzor nacházelo v Shakespearovi - 
- boj o romantické drama → prosazování nových principů 
- 1823-1825: Stendhal – spis Racine a Shakespeare (Shakespearovy hry vhodnější vzory než Racinovy) 
- 1827: Victor Hugo – předmluva k dramatu Cromwell = manifest romantismu, nové myšlenky: odmítl jednotu času a místa, odsoudil striktní dělení žánrů (možnost mísit tragické a komické), nemusí dodržovat zákony slušnosti, situovat děj do konkrétního historického prostředí, souhlas s užíváním prózy, umění má být jak vznešené, tak groteskní, rozvolnění tematického spektra, ve hře mohou vystupovat i neurozené osoby 1830: Hernani, 1832: Král se baví, 1838: Ruy Blas 
- výsledek: 
	- zamítnutí jednot, podstatný je děj (náměty – národní, současné nebo pseudohistorické, romantická problematika, příběhy plné zvratů a point – komplikované zápletky směřují ke kladnému řešení) 
	- odmítnutí žánrového dělení dramatu (synkretismus – v rámci jednoho díla se mísí tragické s komickým) 
	- romantický hrdina = svoboda, vnitřní rozervanost, obnovit soulad člověka a přírody, je z lepší společnosti 
	- vedle urozených postav → i příslušníci nižších vrstev + jejich osudy se prolínají 
	- klíčový svár romantické duše = vysoký sen, touha, ideál X nízká skutečnost, neuskutečnitelnost ideálu 
	- uvolňování dramatické formy = normy definitivně padly; tragika se střídá s groteskností 
	- nápodoba přírody = drama nemá být uměleckým dílem, ale nápodobou skutečného světa 
	- veršované hry – Victor HUGO: Torquemad, M. J. Lermontov: Maškaráda, A. S. PUŠKIN) 
	- i hry výhradně v próze – Victor HUGO: Hernani, Ruy Blas, Alfred de MUSSET: Lorenzaccio romantismem → prakticky končí souvislá vývojová linie žánru tragédie 
### Realismus a naturalismus 
- hry, jejichž příběhy připomínají osudy tragických hrdinů (např. OSTROVSKIJ: Bouře, Alois a Vilém MRŠTÍKOVÉ: Maryša) X jsme na rozpacích chápat je jako tragédie, protože se úzce dotýkají běžného života 
- spíše drama (v užším smyslu) = společenským záběrem sledují svět obyčejných lidí ztráta tragického vidění a stylizace: 
- verš nahrazuje próza + také lokální a pokleslé jazykové formy (dialekt, slang, argot) → mizí příznačná stylová povznesenost, tragický patos 
- nové pojetí hrdiny a jeho postavení ve světě → tragický úděl dán střetem svobodné vůle a osudu 
- aktéři → výjimeční, mimořádně disponovaní jedinci, kteří platí nejvyšší cenu za své provinění, pochybení