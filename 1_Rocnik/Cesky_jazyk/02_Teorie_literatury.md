# Teorie literatury
## Literatura a její význam
- Literatura (českým termínem - písemnictví)
	- z latinského termínu littera = písmeno
	- texty (jazykové projevy) fixované písmem
	- vzniku prvních písemných památek předchází ústní slovesnost
- Literatura odborná: hlavní cíl vzdělávat, podat informaci, poučit, věcnost, fakta, (např. historická literatura)
- Literatura umělecká (krásná): hlavní cíl estetické působení (na rozum i cit)
- Literatura národní: je vytvářena etnickým celkem, pro který nese význam
- Literatura světová: umělecké texty přesahující národní rámec svým významem a působností
- Společenská funkce literatury:
	- Poznatkové obohacení
	- Estetické působení (tlumočí určité pojetí krásy)
	- Citové působení
	- Výchovný vliv (zpětné působení literatury na život)
## Věda o literatuře
- Literární teorie
	- (o podstatě literatury, literárních druzích a formách, o uměleckých prostředcích)
- Literární historie
	- (o vývoji národních literatur, o významu spisovatelů a jejich literárních dílech)
- Literární kritika
	- (hodnocení, výklady a rozbory literárních děl)
## Výrazové formy
- Literatura využívá tři základní výrazové formy:
	- próza („řeč nevázaná“) – v popředí syntaktické členění promluvy
		- Základ: slova, věty, odstavce, kapitoly
	- poezie („řeč vázaná“) – v popředí rytmicko-melodické členění promluvy
		- Základ: verš, sloka (strofa)
	- drama – určeno pro jevištní zpracování
		- Základ: dramatický dialog i monolog postav (přímá řeč)
## Literární druhy
- Literatura rozlišuje tři základní literární druhy:
	- epika - lit. druh založený na dějovosti, ztvárňuje nějaký děj, důležité časové a příčinné souvislosti
		- Nositelem vyprávění je vypravěč. Aktéry děje označujeme jako postavy hlavní a vedlejší.
	- lyrika – lit. druh, který se vyznačuje nedějovostí, vyjádřením prožitku, citu, nálady autora (= lyrického subjektu)
	- drama – určeno pro jevištní zpracování v divadle, děj předváděn herci, prostředí naznačeno výstavbou scény a výpravou
## Literární žánry
- Na základě literárních druhů a výrazových forem rozlišujeme literární žánry.
	1. Literární žánry epické:
		1. Veršované
			- Epos – rozsáhlá epická skladba s bohatým dějem
		2. Prozaické
			- Báje (mýtus) – pokus o výklad světa a přírodních jevů
			- Bajka – příběh ze života zvířat a věcí, morální ponaučení
			- Pověst – reálné jádro + fantazijní složka, váže se k určité osobě, místu
			- Pohádka – fantazie, nadpřirozené jevy, nejsou časově ani místně určeny, dobro vždy vítězí nad zlem
			- Povídka – kratší příběh, většinou časově i místně určen, vystupuje více postav, více dějových linií
			- Novela – střední rozsah, soustředěn na jednu událost, epizodu ze života, překvapivý závěr (pointa)
			- Román – větší rozsah, řada událostí soustředěných kolem společného jádra, mnoho postav i dějových linií
	2. Literární žánry lyrické:
		- Óda – oslavná báseň
		- Hymnus – slavnostní píseň (týká se národa, vlasti, …)
		- Elegie (žalozpěv ) – vyjadřuje smutek
		- Píseň – prostá zpěvná báseň (lidová x umělá)
	3. Lyrickoepické žánry:
		- Balada – lyrickoepická skladba s pochmurným dějem, dramatický spád děje, úsečnost, sevřenost, tragický závěr
		- Romance – opak balady, básnická skladba veselé nálady, se šťastným koncem
	4. Žánry dramatické:
		- Tragédie - drama s nešťastným závěrem (katastrofou)
		- Komedie – komický obraz, veselá nálada, smírný závěr (happy-end)
## Poetika
- jedna z disciplín literární teorie, která se zabývá strukturou literárního díla
- Každé umělecké dílo má určitý OBSAH a FORMU.
- Můžeme ho zkoumat ze 3 hledisek (plánů):
	- tematického
	- kompozičního
	- jazykového
### Tematický plán uměleckého díla
- Základní pojmy:
	1. Téma - dějový a ideový základ díla, hlavní myšlenka
	2. Tematika – souhrn témat díla (např. válečná, historická)
	3. Hlavní téma – nejvyšší téma, jemuž je věnována pozornost
	4. Vedlejší téma – drobnější, nezaujímá tolik pozornosti v díle
	5. Motiv – nejmenší tematická jednotka v díle
	6. Epizoda – větší tematický celek, který má víceméně samostatný charakter
### Kompoziční plán uměleckého díla
- Kompozice – způsob uspořádání a spojování jednotlivých tematických celků
- Chronologická (kronikářská) - události jsou zaznamenány v přirozené časové posloupnosti
- Retrospektivní – opak kronikářské, vychází se ze závěrečného stavu, který je v průběhu děje vysvětlován (detektivky)
- Řetězová – na jednu událost navazují události tak, že jsou spojeny hlavním hrdinou (např. Haškův Švejk)
- Rámcová – do jednoho příběhu vloženo několik samostatných příběhů (např. Dekameron)
- Paralelní – v díle několik dějových linií, které jsou rozvíjeny zprvu samostatně a postupně se prostupují (např. Vojna a mír)
#### Vnitřní výstavba děje
- Podstatným znakem děje je konflikt (vzniká, vyvíjí se a je nějak zakončen).
- Uspořádání děje:
	1. Expozice (úvod) - seznámení s postavami, prostředím
	2. Kolize (zápletka) – první dějová zauzlení určující rozvoj konfliktu
	3. Krize – vyvrcholení konfliktu, k němuž byl děj doveden
	4. Peripetie (zvrat) – obrat ve vývoji děje
	5. Závěr – happy end, katastrofa (tragédie), smír
- Pointa – vyvrcholení děje nečekaným způsobem, překvapivý závěr vyostřující smysl celého díla
#### Řečová pásma díla
- V uměleckém díle rozlišujeme v rámci kompozičního plánu dvě řečová pásma:
	1. Řeč vypravěče
		- Subjektivní vyprávěcí perspektiva – vyprávění v 1. os. j. č., tzv. ich-forma, vypravěč je vtažen do děje, velmi často forma deníku, dopisu
		- Objektivní vyprávěcí perspektiva – vyprávění ve 3. os. j. č., tzv. er-forma, vypravěč vševědoucí, stojí nad dějem
		- Tzv. oko kamery – příběh představen, jako by ho vnímala kamera, napsáno jen, co je vidět a slyšet
	2. Řeč postav
		- Přímá řeč – vlastní promluva jednotlivých postav, psáno v uvozovkách
			- Petr říkal: „Bohužel nemohu přijít.“
		- Nepřímá řeč – reprodukce řeči postav ve 3. osobě (vypravěčem, jinou jednající postavou)
			- Petr říkal, že bohužel nemůže přijít.
		- Nevlastní přímá řeč – formálně jako řeč přímá, ale nepíše se do uvozovek
			- Ale četníci naléhají: Kde byl Šuhaj? Kde spal?
		- Polopřímá řeč – formálně jako řeč nepřímá, promluva postavy je věta hlavní ve 3. osobě
			- Když vstoupil, hned začal. Neměl snad pravdu? On to dávno tušil!
### Jazykový plán uměleckého díla
- Jazykový plán uměleckého díla zkoumá jazykové prostředky, kterých umělecké dílo využívá.
- Bude se zabývat třemi složkami:
	- slovní zásobou
	- syntaktickými zobrazovacími prostředky
	- zvukovou stránkou díla.
## Jazykový plán uměleckého díla a jeho struktura 
- Tento plán uměleckého díla se ještě blíže rozdělíme na následující kapitoly a podkapitoly:
	- slovník umělecké literatury 
		- Přímá pojmenování 
		- Nepřímá (obrazná) pojmenování 
	- syntaktické zobrazovací prostředky 
	- zvuková stránka uměleckého díla
## Slovník umělecké literatury 
- Slovní zásoba umělecké literatury čerpá ze všech útvarů národního jazyka:
	- Spisovný jazyk 
	- Hovorová čeština 
	- Nespisovný jazyk (obecná čeština, nářečí, slang, argot)
### Přímá pojmenování 
- jazykové prostředky, které ovlivňují smyslovou názornost uměleckého obrazu 
1) Epiteton (básnický přívlastek) 
	- oživuje představu předmětu, zdůrazňuje některou vlastnost a vzbuzuje citový vztah k němu 
	- epiteton constans (epiteton stálé) – označuje stálou vlastnost: bílý sníh, šedý vlk, zlatá hvězdička 
	- epiteton ornans (epiteton zdobný) – označuje výjimečnou, neotřelou vlastnost: růžový večer, žhavý déšť 
2) Paralelismus 
	- druh přirovnání, dva přirovnávané jevy jsou položeny paralelně vedle sebe bez výslovného srovnání 
	- Častý umělecký prostředek slovanské lidové poezie. 
		- Uměl jsem tahem tvoje ruce- holubici, zobající na psacím stroji (M. Florian) 
3) Antiteze 
	- tzv. přirovnání protikladem, častý umělecký prostředek slovanské lidové slovesnosti, skládá se ze třech částí 
	- Teze: odněkud kůň přijíždí 
	- Popření: on nevyjíždí 
	- Přirovnání: on větrem letí
### Nepřímá (obrazná) pojmenování 
- tropy (z řečtiny tropos – obrat) 
- některý jev pojmenován nepřímo pomocí jiného jevu, který s ním má nějaký podobný znak 
- Význam tropů: poznávací, emocionální, estetický, stylistický 
- S pomocí tropů podněcuje autor čtenářovu obraznost, smyslovou názornost a prožívání obsahu. 
- Tropy přispívají k účinnému působení umělecké literatury. 
- Vžité tropy: pata hory, železná vůle, chytrá hlava (už u nich nepřímost pojmenování nepociťujeme) = součást běžné slovní zásoby 
1) Metafora - přenesené pojmenování na základě vnější podobnosti: perly rosy, bledá tvář luny (K.H. Mácha) 
2) Metonymie - přenesené pojmenování na základě vnitřní souvislosti (věcné spojitosti): celé město klečelo (ve významu všichni lidé), posloucháme Mozarta (=jeho hudbu), čtu Čapka (=jeho texty) 
3) Personifikace (zosobnění) – z lat. persona = osoba, lidské vlastnosti a činy se přenášejí na neživé objekty: o lásce šeptal tichý mech (K.H. Mácha) 
4) Synekdocha - záměna výrazů, část se označí celkem nebo celek částí: žádat o ruku, pod otcovskou střechu 
5) Hyperbola - z řec. hyperbolé = nadsázka, zveličení výrazu: stokrát děkuji, tisíckrát vás líbám 
6) Litotés – opak hyperboly, zjemnění výrazu, dva zápory místo kladného vyjádření: nemohu nepřiznat 
7) Ironie – využití slov v opačném významu, často účel skrytého výsměchu: oslí uši právě dobře ke koruně sluší (K.H. Borovský) 
8) Sarkasmus –zesílená ironie: a tak dostal Halfar místo (P. Bezruč) 
9) Eufemismus – zjemnění výrazu: zesnul, odešel 
10) Perifráze (opis) – vyjádření opisem pomocí typických znaků: až bude růst nade mnou tráva (P. Bezruč) 
11) Oxymóron - spojení slov protichůdného významu, kontrast, zdánlivá nelogičnost: mrtvé milenky cit, zbortěné harfy tón (K. H. Mácha) 
12) Alegorie (jinotaj) – utajení skutečného obsahu (bajka)
## Syntaktické zobrazovací prostředky 
- figury- z lat. figura = tvar 
- Zvláštní obraty větné stavby, které dodávají jazyku umělecké literatury záměrné výrazovosti. Zdůrazňují nějakou myšlenku. 
- Vznikají pravidelným opakováním nějakého slova. 
1. Anafora - opakování slova na začátku několika veršů: 
	- Tolik beden čaje, 
	   tolik kakaových bobů. (K. Biebl) 
2. Epifora - opakování téhož slova na konci veršů:
	- Co to máš na té tkaničce? 
	  Na krku na té tkaničce? (K.J. Erben) 
3. Epanastrofa - opakování slova na konci a na začátku verše: 
	- Střela té se zaryla 
	  v bílá ňadra, v bílá ňadra prvního Tatařína. (F.L. Čelakovský) 
4. Epizeuxis - opakování téhož slova ve jednom verši těsně po sobě: 
	- Okolo lesa pole lán, 
	  hoj jede, jede z lesa pán. (K.J. Erben) 
5. Syntaktický paralelismus – opakování téže větné stavby: 
	- Má zlatá matičko, 
	  ožením se.
	  Můj zlatej synáčku, 
	  ošidíš se.
	  Má zlatá matičko, 
	  neošidím. 
	  Můj zlatej synáčku, 
	  vždyť to vidím. 
6. Gradace (klimax) – stupňování významu: 
	- …smutek, stesk a úzkost z života a smrti. (V. Nezval) 
7. Řečnická otázka – nevyžaduje odpověď, význam oznamovací: 
	- Kdo na moje místo, kdo zdvihne můj štít? (P. Bezruč) 
8. Řečnické zvolání (apostrofa) – oslovení věci nebo nepřítomné osoby: 
	- Čechy krásné, Čechy mé … (F. Hrubín) 
9. Inverze – změněný slovosled: 
	- Kachna se peřím zelenavým (A. Sova)
## Zvuková stránka jazyka
- Umělecké dílo = určitý jazykový projev, jehož uspořádání zvuků není nahodilé:
- Obsahuje např. hlásky různé jakosti, o různé síle (přízvučné a nepřízvučné slabiky), o různé délce a výšce.
- Zvuková stránka jazyka nabývá významu zejména v poezii.
- Čeho si budeme v uměleckém díle všímat, budeme-li zkoumat zvukovou stránku jazyka:
	1) Eufonie (libozvučnost) – uspořádané zvuky se příjemně poslouchají i dobře vyslovují: 
		- Svou violu jsem naladil co možno nejhlouběji (K. Hlaváček)
	2) Kakofonie (nelibozvučnost) – seskupení hlásek v daném jazyce je považováno za nelibozvučné
		- Krmí krví krky horských kondorů (V. Nezval)
	3) Aliterace – opakování stejné hlásky nebo skupiny hlásek na začátku dvou nebo více sousedních slov nebo slovních skupin
		- Potkal potkan potkana (J. Suchý)
	4) Paronomázie – opakování stejných hlásek ve slovech stejného základu
		- Jak zvoní zvonek zvoníku? (V. Nezval)
	5) Zvukosled – vzniká opakováním hlásek ve verši
		- V úvalech loňské listí tlí (K. Toman)
	6) Onomatopoie (zvukomalba) - slovo vzniklé na základě napodobení zvuku
		- Na topole podle skal zelený mužík zatleskal (K. J. Erben)
	7) Rým
	8) Rytmus
## Rým
- zvuková shoda na konci verše (event. jeho částech), v próze na koncích syntaktických úseků
- Rozlišujeme:
	- koncový rým(konec verše):
		- Od souvratě ku souvrati,
		  jak vás dnes to slunko zlatí! (J.V. Sládek)
	- vnitřní rým (uprostřed verše):
		- Ach, již při vzpomínce blednu! Myslím, že to bylo v lednu, (E.A. Poe)
	- mužský rým - poslední slabika verše připadá na těžkou (přízvučnou) dobu stopy = teze
	- ženský rým - poslední slabika verše připadá na lehkou (nepřízvučnou) dobu stopy = arze
		- Čas oponou trhnul - a změněn svět. = teze (mužský rým)
		  Kam, kam padlo lidstvo staré? = arze (ženský rým)
		  Ej, kamkoli tázavý letěl hled, = teze (mužský rým)
		  vše nové, tak mladě jaré. = arze (ženský rým) (J. Neruda)
		- Střídání mužských a ženských rýmů v básni zpestřuje rytmus.
### Rýmová schémata
1) Sdružený rým
	Velké, širé, rodné lány,               a
	jak jste krásny na vše strany,     a
	od souvratě ku souvrati              b
	jak vás dnes to slunko zlatí!       b
	(J.V. Sládek)
2) Střídavý rým
	Co mělo přijít, stalo se jen zpola.    a
	Létat mne ve snu ptáci učili –          b
	padat už ne: hle, Ikarova škola.       a
	Banální výhry. Krásné omyly.           b
	(J. Žáček)
3) Obkročný rým
	Nic, tato pěna, cudný rým,              a
	jen, abych vytkl hlavní body,           b
	tak mizí střemhlav na dně vody       b
	houf sirén, jenž si ztropil šprým.     a
	(S. Mallarmé – V. Nezval)
4) Přerývaný rým
	Hajej, dadej, můj synáčku           a
	s zelenými vlásky!                       b
	Nevdala se tvá matička               c
	ve příbytek lásky.                         b
	(K.J. Erben)
## Rytmus
- pravidelné opakování určitých zvukových schémat
- Např.
	- Přízvučné a nepřízvučné slabiky: trochej (- U)
	- Nepřízvučné a přízvučné slabiky: jamb (U-)
	- Dvou přízvučných a nepřízvučné slabiky: daktyl (- UU)
- Graficky značíme:
	- Slabika přízvučná: - , slabika nepřízvučná: U
	- Opakující se jednotka = stopa
- Rozlišujeme tady stopu trochejskou (–U), jambickou (U-) a daktylskou (- U U).
- Příklady stop:
	- J.V. Sládek:
		- Velké, širé, rodné lány -> 4 stopý trochej
			- / - U/ - U/ - U/ - U/
	- J. Vrchlický:
		- Za trochu lásky šel bych světa kraj -> 5 stopý jamb
			- /U - / U -/ U - / U - / U -/
	- J. Neruda:
		- Koho bych miloval širém tom na světě -> 4 stopý daktyl
			- / - U U/ - U U/ - U U / - U U/