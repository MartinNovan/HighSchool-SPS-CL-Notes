# Funkční styly a slohové postupy
- **funkční styly** (způsoby vyjadřování) se dělí podle: 
	- funkce. kterou plní 
	- účelu, za kterým jsou zpracovány 
- **slohový útvar** - určitý konkrétní, vyhraněný typ jazykového projevu 
	- uspořádán podle určitých pravidel, má své charakteristické rysy 
	- jednotlivé slohové útvary se liší slohovými postupy, formou zpracování (písemná x ústní), podle počtu mluvčích (monolog x dialog)
**Prostě sdělovací funkční styl** 
- funkce je prostě sdělná - dorozumět se 
- je to styl běžné komunikace 
- projevy mají jednoduchou větnou stavbu 
- slohové útvary: zpráva, upozornění, rozmluva, vyprávění, jednoduchý popis
**Odborný styl** 
- funkce je odborně sdělná 
- neuplatňuje se citovost 
- poskytuje hlubší odborné poučení 
- požadavky: věcná správnost, objektivnost, úplnost, přesnost, přehlednost 
- často se vyskytují termíny, jejich vysvětlení, citace z jiné literatury 
- důkladná připravenost 
- dle míry odbornosti: 
	1. styl vědecký (teoretický) - výsledky vědeckého výzkumu, přesné poučení 
	2. prakticky odborný (administrativní) - používá se v úřední a obchodní oblasti 
	3. popularizační -zjednodušený, pro laiky, termíny jsou vysvětleny
**Administrativní styl** (též úřední nebo jednací) 
- funkce je hospodářsko-správní 
- převažuje písemná forma 
- neutrální výrazy, bez emocí 
- ustálená forma - urychlení komunikace, texty jsou jednoduché, rychle se zpracovávají
- objevují se klišé, fráze 
- nejčastěji formou předtištěného formuláře 
- přesnost, jednoznačnost, úplnost, pravdivost údajů 
- osoba autora ustupuje do pozadí 
- slohové útvary: žádost, úřední dopis, životopis, posudek, formulář, poukázka, protokol. smlouva, objednávka
**Publicistický styl** (též žurnalistický nebo novinářský) 
- styl hromadných sdělovacích prostředků (novin, rozhlasu, televize) 
- cílem je informovat o aktuálních věcech, zapůsobit na adresáta, přesvědčit ho o něčem 
- požadavky: všeobecná přístupnost, srozumitelnost 
- pravdivost a přesvědčivost 
- aktuálnost 
- poutavost a zajímavost obsahu i ve formě
- slohové útvary: zpráva, oznámení, inzerát, komentář, článek, recenze, nekrolog, úvodník, fejeton, interview
**Umělecký styl** 
- především estetická funkce = vyvolání citového prožitku 
- působí na rozum, na city a fantazii čtenáře - rozšiřování obzorů, poznání světa, pobavení, vžití se do osudů 
- subjektivita autora 
- umělecká literatura = beletrie = krásná literatura (poezie, próza, drama) 
- využití všech forem národního jazyka 
- jazyku se věnuje velká pozornost - poezie je navíc obohacena o zvukovou stránku
---
**Slohové útvary jednotlivých funkčních stylů, slohové postupy**
- **slohový postup**
	- je způsob podání a zpracován určitého tématu (např. řazení a rozvádění jednotlivých podtémat, výběr jazykových prostředků). 
	- Pro zpracování téhož. tématu lze volit různé slohové postupy. 
	- V konkrétních projevech se mohou střídat nebo prolínat různé slohové postupy (např. v odborném textu se střídá postup popisný, výkladový a vyprávěcí).
- Postupy dělíme na:
- informační 
	- je nejjednodušší, podává nám fakta ve věcných souvislostech (místo, čas)
- vyprávěcí 
	- vypráví nám nějaký děj, událost nebo příběh. Snaha o zajímavost, upoutat čtenáře, napětí, pestrost. Pracuje se zde s dějovými prvky (zachování sledu událostí nebo retrospektiva, rámec atd.)
- popisný 
	- popisujeme bud vnější znaky nějakého objektu, nebo pracovní postup nějakého děje. Důležitá je volba pořadí při popisu jednotlivých částí (začínáme nejdůležitějším, postupujeme k jednotlivostem). 
- výkladový
	- tímto postupem vysvětlujeme podstatu jevu, nejenom jeho vnější znaky, ale i vnitřní. Naznačujeme mezi nimi souvislosti a příčinné jevy. 
- úvahový
	- vyjadřujeme vlastní názory na problém, využíváme srovnání, hodnocení. Snažíme se z daných faktů vyvodit logické závěry, které mohou být ovlivněny našimi city a postoji. V odborných tématech využíváme výkladových postupů, y uměleckých naopak vyprávěcích.