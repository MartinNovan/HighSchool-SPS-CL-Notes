1. Motivy Kytice – rozbor 3 balad
    

Vodník

Jednoho dne si mladá dívka šla i přes zákaz své matky vyprat prádlo do jezera. Jen co chtěla začít prát, prolomila se s ní lávka a něco ji vtáhlo pod vodu, ale neutopila se. Byla donucena se stát vodníkovou ženou a zplodit mu dítě. Po nějaké době jí však začala chybět matička, přátelé a dokonce i slunce. Vyprosila si u vodníka návštěvu matky pod podmínkou, že nikoho neobejme, do klekání se vrátí a nechá doma jejich dítě. Matka však odmítne pustit dceru zpět i přesto, že si pro ni vodník dojde a že dítě pláče. Vodník se naštve, dítě zabije, a když vyjdou matka s dcerou ven, uvidí jen tělíčko oddělené od hlavy.

Zlatý kolovrat

Pohádka o maceše a nevlastní dceři. Nevlastní dceru Dorničku poznal na lovu král. Dornička se má stát jeho ženou. Macecha a její dcera vedou Dorničku králi, v lese ji zabijí, oči vyloupnou, tělo rozsekají, údy vezmou s sebou a trup pohodí v lese. Vlastní dceru pak vydává macecha králi za Dorničku. Král si ji vezme za ženu. Král musí do války. Lesní stařeček najde tělo nebohé Dorničky. Za zlatý kolovrat, za přeslici a za kužel dostane od nové královny Dorniččiny údy a oči. Pomocí živé vody přivede Dorničku znovu k životu. Když se král vrátí, královna se mu chce pochlubit kolovratem. Ten však vyzradí, kdo ubil Dorničku. Král se s Dorničkou shledá a macecha a její dcera jsou krutě potrestány.

Štědrý večer

Den před Štědrým dnem přijde Hančin přítel a požádá dívku o ruku, ta souhlasí. Na Štědrý den sedí panny, mezi nimiž je i Hana a Marie, v komůrce a předou. Existuje tradice, že kdo se podívá o půlnoci po Štědrém dnu do jezírka, kde se sklání vrba, uvidí svou budoucnost. I jdou dvě panny k jezírku. Hana poklekne a vidí svého chlapce Václava a svatbu. Tu poklekne druhá panna, Marie, a vidí kostel a rakev. Vše se dle věštby vyplní - Hanka si bere v létě Václava a na podzim umírá Marie. Přijde zima, děvčata opět sedí a předou, a vzpomínají na Hanku a Marii. Poslední verš:

_"Však lépe v mylné naději sníti,_ _před sebou čirou temnotu,_ _nežli budoucnost odhaliti,_ _strašlivou poznati jistotu!"_

2. Kompozice máje
    

1.zpev

Báseň začíná oslavou máje, popisem krásné, májové přírody. Jarmila čeká na svého milého u břehu jezera. Místo něj však připlouvá jeho přítel se zprávou, že Vilém má být druhého dne popraven za vraždu Jarmiliny svůdce. Jarmila skočí do Jezera a utopí se.

2.zpev

Vilém ve vězení přemýšlí, přesvědčuje se, že není vinen. Dozvídá se, že zabil svého otce, který ho kdysi vyhodil z domu a kvůli němu se stal vůdcem loupežníků. Počítá padající kapky, jakoby měřil čas.

1.mezi-zpev

Na popravišti čeká sbor duchů na Viléma.

3.zpev

Vilém se loučí s přírodou, kterou už nikdy neuvidí. Obává se, co bude po smrti. (Už nic.) Davy lidí vybíhají na louku, aby si ho prohlédli. Vilém je popraven a jeho tělo je vpleteno do kola.

2.mezi-zpev

Vilémovo spolu-loupežníci sedí kolem ohně, mlčí. Jsou nešťastní ze ztráty svého vůdce.

4.zpev

Do vesnice se vrací sám autor po sedmi letech poslední den v roce. V hospodě se dovídá příběh Viléma Jarmily. Opět se vrací prvního máje ke kolu. Děj končí ztotožněním se Máchy s dějem (er-forma  => ich-forma) zvoláním „Hynku! Viléme! Jarmilo!“.

 

3. Borovského satyra
    

Karel Havlíček Borovský: počátky realismu, satyry, epigramy

Novinář a básník

Zakladatel moderní žurnalistiky ¨

Zabýval se politikou

Boj za národní obrození

Satyry (3hlavní): Tyrolské elegie (vydán 1861)

Král Lávra (vydán 1870)

Křest svatého Vladimíra (celé dílo 1877)

Král Lávra napsán 1854, vydán 1870

veršovaná pohádka

satira na Ferdinanda Dobrotivého

hl. myšlenka: výsměch hlouposti korunovaných hlav

Král Lávra byl velice moudrý a v jeho království se všem žilo dobře. Ale měl jednu špatnou vlastnost, jednou ročně se nechával holit pokaždé svého holiče nechal popravit. Bá l se aby nevyzradil jeho tajemství, a to, že má oslí uši. Až jednou si vylosoval osudovou zakázku mladý Kukulín. Když dodělal svou práci, byl poslán na popraviště. Když se o tom dozvěděla Kukulí nova matka, šla prosit ke králi. Na krále udělaly její srdceryvné prosby velký dojem a Kukulína, pod podmínkou, že nic nevyzradí, nechal žít a povýšil na dvorního holiče. Kukulína po čase ale zač alo tížit tajemství, které nosil. Proto se vydává za poustevníkem, který žije v lese pro radu. Ten mu poradí , ať to, co ho souží, našeptá do staré vrby. Kukulín tak uč inil a hned se mu ulevilo. Jednou pořádal král bál, byli pozváni muzikanti z České země, jenže basista cestou ztrácí kolíček od své basy, proto vyřezává kolíček z vrby, do které Kukulín na šeptal své tajemství.Když přijdou na bál a začnou hrát, basa spustí písničku o králi s oslíma ušima. Všichni se dozví, co král tak úzkostlivě tajil.Král své uši přestane schová vat, poddaní si časem zvyknou a mají ho stejně rádi jako dosud.

 

4. Němcová – Babička
    

Němcová: Idealizace, romreal (romantismus + realismus)

Další díla: Divá bára(1856), v zámku a v podzámčí(1856)

Babička: hl. postava (Babička) – prostá žena s pevnými zásadami, životní modrostí a soucitem s ostatními lidmi

Barunka

Viktorka

Paní kněžna

Dvě základní linie: 1.ČÁST (je líčen život na Starém bělidle, obsahuje popis běžného dne, soustředěno na hl. postavu)

2.Část (od 7. kapitoly, zaměřuje se především na líčení přírodního dění během roku a na odpovídající vesnické tradice a zvyky)

Napsána Rok 1855

Babička přijíždí k rodině své dcery na Starém bělidle a pomáhávychovávat svá vnoučata. Stává se rádkyní sousedům a nakonec i paní kněžně, kterou společně s dětmi navštíví na zámku. Kniha popisuje také příběh tragické lásky dívky Viktorky, který patří k nejdramatičtějším momentům knihy. Podstatné místo má rovněž líčení života na vesnici i jeho tradic a zvyků v průběhu roku – od náboženských svátků, včetně Vánoc, Velikonoc a pouti do Svatoňovic, až po sezónní práce (sběr plodů a bylin, sklizeň, draní peří, předení a podobně).

 

5. J.K. Tyl – Strakonický dudák, Fidlovačka
    

Dudák Švanda je velmi zamilovaný do Dorotky. Jenže její otec hajný Trnka jejich svatbě nepřeje, neshledává Švandu pro svou dceru dostatečně bohatým. Proto, když se dudák dozvěděl, jak lze ve světě zbohatnout, neváhal, rozloučil se se svou milou a vydal se do neznámých krajin. V lese na něj padl sen a poté se u něj zjevila jeho mrtvá matka Rosava v podobě víly. Chtěla svého syna ukázat svým družkám, které jeho dudám daly kouzelnou moc. Lesana, královna víl, dovolí Rosavě, aby svého syna na cestách doprovázela. Švanda má se začarovanými dudy veliký úspěch, proto se k němu vlísá Vocilka, jenž v tom vidí zisk jen pro sebe. Zařídí, aby se dudák pokusil rozesmát princeznu Zuliku. To se podaří a princezna Švandu žádá o sňatek. Statečná Dorotka s Kalafunou (přítel Švandy), kteří se dudáka vydali hledat, proniknou až na hrad a chtějí sňatku zabránit. Jenže Vocilka Švandu ovlivňuje, chce, aby si princeznu vzal jen kvůli penězům, a navíc králi napovídá, že Dorotka s Kalafunou jsou blázni. Proto jsou odvedeni, přičemž se jich dudák ani nezastane, zaslepen princeznou a bohatstvím. Zulika má však snoubence Alamira, který si tohle všechno nenechá líbit a Švandu uvrhne do vězení. Tam se dudákovi zjeví Rosava, řekne mu, že je jeho matkou a pomůže mu z vězení ven, ale Lesana ji za to, že vyjevila své tajemství, uvrhne mezi divé ženy a musí tam zůstat tak dlouho, dokud ji nevysvobodí prostá láska dívky k Švandovi. Když se dudák vrací do své vesnice, smiřuje se se svým kamarádem Kalafunou, který se mezitím vrátil domů ke své milované rodině, ale Dorotka ho odmítá. To Švandu utvrdí v jeho hýření, ovšem hrozí mu nebezpečí. O půlnoci má hrát hodům divých žen. Jeho matka proto prosí Dorotku, aby mu pomohla. Ta Rosavu poslechne a vytrhne polomrtvého utančeného Švandu z kola polednic. A zatímco Vocilka krade dudy, co už ztratily čarovnou moc, obejmou se Švanda s Dorotkou a s matkou, jejichž veliká láska dojme i královnu víl Lesanu, která z Rosavy snímá prokletí. Nakonec tedy vše dobře dopadlo.

SHRNUTÍ:

Švanda - důvěřivý, lehkomyslný, nerozvážný, dobrosrdečný...

Kalafuna - přátelský, vlastenec, pracovitý, doma spokojený a šťastný...

Dorotka - odvážná, samostatná, obětavá, věrná...

Vocilka - prospěchář, ryze záporná postava, výřečný, vtíravý...

Zulika - neohleduplná, má dojem, že peníze zmůžou vše...

Rosava - trpí za syna, obětavá, milující oddaná matka...

Žánr tohoto romantického díla je tzv. dramatická báchorka neboli pohádka. Je to hlavně z toho důvodu, že se tam dost často objevují nadpřirozené postavy, jakými jsou třeba víly nebo polednice. Tyto postavy posunují děj, který na sebe tím pádem dokonale navazuje, zlehčují některé situace nebo řídí osudy, které nejsou v lidské moci.

Objevují se zde dva typy lásky. Milostná, kterou vzplála Dorotka a mateřská, kterou ke svému synovi Švandovi chová Rosava.

Jednotlivé postavy se od sebe liší nejen svými vlastnostmi, ale také způsobem mluvy. Víly mluví veršovaně a vznešeně. Cizinci se vyjadřují pomocí 3. os.č.jed. A Češi zachovávají svůj lidový jazyk, své nářečí.

Je to romantické dílo, ale vyskytují se zde i realistické prvky, jako je třeba samotná postava Švandy. Jde o to, že se v průběhu děje mění, vyvíjí se. Zpočátku je to oddaný přítel Dorotky, ale později se nechá zaslepit penězi a princeznou Zulikou. Netrvá dlouho a uvědomí si, že Dorotku opravdu miluje, proto pro změnu opovrhl princeznou. Můžeme tedy říci, že byl nejdříve dobrý člověk, pak chamtivý a nakonec se vrátil zase k dobrosrdečné povaze.

Tyl svým dílem varuje před posedlostí penězi, bohatstvím, lhostejností. A naopak vyzdvihuje vlastenectví, to je pro něj nejdůležitější. Ve svém díle také zobrazuje typickou rodinu s dětmi. Tedy Kalafunu a jeho rodinu. Všichni se milují čistou láskou a jsou na sebe hodní.